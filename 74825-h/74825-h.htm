<!DOCTYPE html>
<html lang="it">
<head>
  <meta charset="UTF-8">
  <title>La donna del mare | Project Gutenberg</title>
  <link rel="icon" href="images/cover.jpg" type="image/x-cover">
  <style>
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
.center {text-align: center; text-indent: 0;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.verso {text-align: center; padding-top: 2em; font-size: 95%; margin: 0 10%;}
div.verso p {text-align: inherit;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}
h3 {font-size: 120%; margin-top: 2em;}

span.smaller {display: block; font-size: 85%; margin: .5em 5%; line-height: 1.2em;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.tbs {width: 20%; margin: 1.5em 40%; visibility: hidden;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
.x-ebookmaker hr.silver {display: none;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}
.pad1 {margin-top: 1em;}

.large {font-size: 115%;}
.x-large {font-size: 130%;}
.main-t {font-size: 200%;}
.g {letter-spacing: .2em;}
.smcap {font-variant: small-caps;}

ul {list-style-type: none; line-height: 1.2em;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
</style>
</head>
<body>
<div style='text-align:center'>*** START OF THE PROJECT GUTENBERG EBOOK 74825 ***</div>

<div class="booktitle">
<h1>
LA DONNA DEL MARE
</h1>
</div>

<hr class="silver">

<div class="titlepage">
<p class="main-t">
La Donna del Mare
</p>

<p class="pad2 large">
DRAMMA IN CINQUE ATTI
</p>

<p class="pad2">
di
</p>

<p class="x-large">
ENRICO IBSEN
</p>

<p class="pad1">
<i>Traduzione italiana</i><br>
<span class="large">del <span class="smcap">Prof. Paolo Rindler</span> ed <span class="smcap">Enrico Polese Santarnecchi.</span></span>
</p>

<p class="pad4">
<span class="large g">MILANO</span><br>
FRATELLI TREVES, EDITORI.
</p>
</div>

<div class="verso">
<hr class="mid">
<p>
PROPRIETÀ LETTERARIA
</p>

<p>
<i>Chi intende valersi di questa commedia per la recita,
deve assolutamente ottenerne il permesso dalla</i> <span class="smcap">Società
Italiana degli Autori</span>, <i>Corso Venezia, 6, Milano</i>.
</p>

<p>
Milano. — Tip. Treves. — 1912.
</p>
<hr class="mid">
</div>

<div class="chapter">
<p>
<span class="pagenum" id="Page_1">[1]</span>
</p>

<h2>PERSONAGGI</h2>
</div>

<ul>
<li><span class="smcap">Dottor Wangel</span>, medico del distretto.</li>
<li><span class="smcap">Ellida Wangel</span>, sua seconda moglie.</li>
<li><span class="smcap">Violetta</span>, <span class="smcap">Hilda</span>, figlie di Wangel, del primo letto.</li>
<li><span class="smcap">Arnholm</span>, professore.</li>
<li><span class="smcap">Lyngstrand.</span></li>
<li><span class="smcap">Ballested.</span></li>
<li><span class="smcap">Uno straniero.</span></li>
</ul>

<p>
Giovani della città, touristes, bagnanti.
</p>

<hr class="tbs">

<p class="center">
L’azione si passa in una piccola città della Norvegia
del Nord. E’ d’estate.
</p>

<p class="center">
<i>Epoca presente.</i>
</p>

<div class="chapter">
<p>
<span class="pagenum" id="Page_3">[3]</span>
</p>

<h2>ATTO PRIMO.</h2>
</div>

<p>
<i>A sinistra la casa del dott. Wangel con una
grande veranda coperta e fornita di mobili. Avanti
e tutto intorno giardino. Al di sotto della
veranda un’asta con bandiera. A destra, del giardino,
una pergola e sotto questa un tavolo e delle
sedie: nel fondo della scena una siepe con una
piccola porta. Dietro la siepe una via fiancheggiata
d’alberi, che si prolunga fino alla spiaggia.
Attraverso gli alberi si vedono i fiordi, e, in lontananza,
la sommità delle grandi rocce. E’ un mattino
d’estate, caldo, luminoso e chiaro.</i>
</p>

<h3>SCENA I.
<span class="smaller"><span class="smcap">Ballested</span> <i>e</i> <span class="smcap">Violetta</span>.</span></h3>

<p>
(<i>Ballested, uomo di mezza età, indossa una vecchia
giacca di velluto ed ha in capo un cappello
d’artista a larghe tese, sta vicino all’asta e ne tira
le corde. La bandiera è in terra. Vicino c’è un cavalletto
su cui è posata una tela, sopra un</i> pliant
<i>una tavolozza, dei pennelli, colori, ecc.</i>)
</p>

<p>
(<i>Violetta entra dalla porta aperta della stanza che
dà sul giardino. Ha un gran vaso di fiori in mano
che depone sulla tavola</i>).
</p>

<p>
<span class="smcap">Viol.</span> Ebbene, Ballested, siamo avanti?
</p>

<p>
<span class="smcap">Ball.</span> Certo signorina, era una roba da poco....
Ma, mi permetta una domanda: deve arrivare
qualcuno oggi?
</p>

<p>
<span class="pagenum" id="Page_4">[4]</span>
</p>

<p>
<span class="smcap">Viol.</span> Sì, aspettiamo il professore Arnholm che
deve essere sbarcato questa notte.
</p>

<p>
<span class="smcap">Ball.</span> Arnholm!... Aspetti.... è forse quel professore
che qualche anno fa era qui come precettore?
</p>

<p>
<span class="smcap">Viol.</span> Appunto lui.
</p>

<p>
<span class="smcap">Ball.</span> To’ guarda!... Egli ritorna dunque in questa
casa benedetta!
</p>

<p>
<span class="smcap">Viol.</span> Ed è appunto in suo onore che issiamo la
bandiera.
</p>

<p>
<span class="smcap">Ball.</span> Ho capito (<i>Violetta rientra in casa</i>).
</p>

<h3>SCENA II.
<span class="smaller"><span class="smcap">Ballested</span> <i>e</i> <span class="smcap">Lyngstrand</span>.</span></h3>

<p>
(<i>Ballested continua il suo lavoro. Poco dopo arriva
dalla destra, che è dietro la siepe, Lyngstrand
il quale vedendo il cavalletto ecc. si ferma sorpreso.
Lyngstrand è un giovane magro, d’aspetto
malaticcio. Veste semplicemente, ma con proprietà</i>).
</p>

<p>
<span class="smcap">Lyng.</span> (<i>dall’altro lato della siepe</i>) Buon giorno.
</p>

<p>
<span class="smcap">Ball.</span> Oh!... Buon giorno (<i>issa la bandiera</i>) Ora
va bene! (<i>assicura la corda e poi va al cavalletto
per lavorare</i>) Buon giorno, signore, ma
non ho il piacere di....
</p>

<p>
<span class="smcap">Lyng.</span> Lei è pittore, senza dubbio?
</p>

<p>
<span class="smcap">Ball.</span> Sì. Perchè non dovrei esserlo?
</p>

<p>
<span class="smcap">Lyng.</span> Me ne sono accorto. Mi permette d’entrare?
</p>

<p>
<span class="smcap">Ball.</span> Vorrebbe vedere la mia tela?
</p>

<p>
<span class="smcap">Lyng.</span> Ne ho un gran desiderio.
</p>

<p>
<span class="smcap">Ball.</span> Non è gran cosa. Entri pure, prego....
</p>

<p>
<span class="smcap">Lyng.</span> Grazie, signore. (<i>entra dalla porta della
siepe</i>).
</p>

<p>
<span class="pagenum" id="Page_5">[5]</span>
</p>

<p>
<span class="smcap">Ball.</span> (<i>dipingendo</i>) Questo quaggiù, tra le isole,
è il fiordo...
</p>

<p>
<span class="smcap">Lyng.</span> Sì, si, lo vedo.
</p>

<p>
<span class="smcap">Ball.</span> Mi manca ancora la figura: ma mi è stato
impossibile trovare una modella in tutta la
città.
</p>

<p>
<span class="smcap">Lyng.</span> Ah! lei vuol metterci anche una figura?
</p>

<p>
<span class="smcap">Ball.</span> Qui, su questi scogli vi dovrà esser dipinta
una sirena morente.
</p>

<p>
<span class="smcap">Lyng.</span> Perchè morente?
</p>

<p>
<span class="smcap">Ball.</span> Perchè ella si è smarrita e non può più ritrovare
la via che la conduce al mare. Rimane
quindi imprigionata tra gli scogli ed è agonizzante.
Ha compreso la mia idea?
</p>

<p>
<span class="smcap">Lyng.</span> Perfettamente.
</p>

<p>
<span class="smcap">Ball.</span> E’ stata la padrona di casa a darmene l’idea.
</p>

<p>
<span class="smcap">Lyng.</span> E qual nome darà al suo quadro?
</p>

<p>
<span class="smcap">Ball.</span> Ho intenzione di chiamarlo «la fine della
Sirena».
</p>

<p>
<span class="smcap">Lyng.</span> Ben appropriato. Lei potrà fare certamente
una bell’opera d’arte.
</p>

<p>
<span class="smcap">Ball.</span> E’ anche lei, forse, del mestiere?
</p>

<p>
<span class="smcap">Lyng.</span> No, io non sono pittore, ma spero di diventare
scultore. Mi chiamo Hans Lyngstrand.
</p>

<p>
<span class="smcap">Ball.</span> Vuol divenire scultore? Benissimo, benissimo!
Anche la scultura è un’arte che ha i suoi
pregi! un’arte gentilissima. Ma mi pare di averla
incontrata altre volte. E’ molto tempo
che lei è qui?
</p>

<p>
<span class="smcap">Lyng.</span> No, solo da quindici giorni; però penso di
fermarmi tutta l’estate.
</p>

<p>
<span class="smcap">Ball.</span> Per approfittare delle distrazioni della stagione
dei bagni, non è vero?
</p>

<p>
<span class="smcap">Lyng.</span> Sì, bisogna che mi curi, che riacquisti le
forze.
</p>

<p>
<span class="smcap">Ball.</span> Ma lei non è ammalato!
</p>

<p>
<span class="smcap">Lyng.</span> Sono un po’ debole, ma nulla di grave però.
Mi sento soltanto un po’ di oppressione.
</p>

<p>
<span class="smcap">Ball.</span> E’ una cosa da nulla. Però sarebbe bene
che lei consultasse qualche medico di vaglia.
</p>

<p>
<span class="pagenum" id="Page_6">[6]</span>
</p>

<p>
<span class="smcap">Lyng.</span> Ho intenzione di parlarne col dottor Wangel.
</p>

<p>
<span class="smcap">Ball.</span> Farà bene. (<i>guarda a sinistra</i>) Ecco che arriva
un altro battello a vapore carico di passeggeri.
In questi ultimi anni il concorso dei
forestieri ha preso uno sviluppo veramente sorprendente.
</p>

<p>
<span class="smcap">Lyng.</span> Mi pare difatti che vi sia gran concorso di
gente.
</p>

<p>
<span class="smcap">Ball.</span> I bagnanti sono numerosissimi, tanto che
quasi temo che questa invasione straniera non
debba far perdere alla nostra città la sua primitiva
fisonomia.
</p>

<p>
<span class="smcap">Lyng.</span> Lei dunque è del paese?
</p>

<p>
<span class="smcap">Ball.</span> Nossignore, ma ormai mi ci sono accla...
accli.... acclimatato. A questo paese mi legano
vincoli di abitudini e di tempo.
</p>

<p>
<span class="smcap">Lyng.</span> Ed è già un pezzo che è qui?
</p>

<p>
<span class="smcap">Ball.</span> Da 18 anni circa. Vi arrivai allora con una
compagnia di comici, che non avendo fatto
buoni affari, si sciolse e noi tutti ci sbandammo,
io però....
</p>

<p>
<span class="smcap">Lyng.</span> Lei però rimase in città.
</p>

<p>
<span class="smcap">Ball.</span> Sì, e feci bene. Allora non ero che un semplice
decoratore.
</p>

<h3>SCENA III.
<span class="smaller"><span class="smcap">Violetta</span> <i>e</i> <span class="smcap">Detti</span>.</span></h3>

<p>
(<i>Violetta entra sulla terrazza portando una sedia
a dondolo che colloca a sinistra</i>).
</p>

<p>
<span class="smcap">Viol.</span> (<i>parlando all’interno</i>) Hilda, porta anche
lo sgabello per papà.
</p>

<p>
<span class="smcap">Lyng.</span> (<i>avvicinandosi alla terrazza e salutando</i>)
Buon giorno, signorina Wangel.
</p>

<p>
<span class="pagenum" id="Page_7">[7]</span>
</p>

<p>
<span class="smcap">Viol.</span> (<i>sui gradini</i>) Lei qui, signor Lyngstrand!
Buon giorno. Mi permetta un momento, bisogna
che.... (<i>rientra in casa</i>).
</p>

<p>
<span class="smcap">Ball.</span> Lei conosce la famiglia?
</p>

<p>
<span class="smcap">Lyng.</span> Non molto: ho incontrato qualche volta le
signorine e pochi giorni fa ho parlato con la signorina
Wangel, al Belvedere, durante il concerto.
Essa mi ha anche invitato a venirla a
visitare.
</p>

<p>
<span class="smcap">Ball.</span> Procuri di frequentare questa casa.
</p>

<p>
<span class="smcap">Lyng.</span> E’ mia intenzione. Desidererei anzi poter
andare a far visita a queste signore, ma mi occorre
una scusa, un pretesto....
</p>

<p>
<span class="smcap">Ball.</span> Oh! un pretesto. (<i>guardando a sinistra</i>) Perbacco!
(<i>raccogliendo colori, pennelli, ecc.</i>) Il
battello è già alla riva. Bisogna che corra all’albergo:
forse i forestieri avranno bisogno di
me. Perchè, le debbo dire, che io faccio anche
il parrucchiere.
</p>

<p>
<span class="smcap">Lyng.</span> Lei sa dunque far di tutto?
</p>

<p>
<span class="smcap">Ball.</span> Bisogna sapere accli... accla.... acclimatarsi
e fare un po’ di tutto nelle piccole città.
Se caso mai avesse bisogno di pomata, d’olio, di
cosmetico, di sapone.... non ha che a domandare
di Ballested, maestro di ballo.
</p>

<p>
<span class="smcap">Lyng.</span> Maestro di ballo?
</p>

<p>
<span class="smcap">Ball.</span> Presidente dell’Associazione dei coristi, se
le piace meglio. Questa sera avremo un concerto
al Belvedere. Arrivederci signore (<i>Esce dalla
porta che s’apre nella siepe, con la scatola
dei colori, cavalletto, ecc.</i>).
</p>

<p>
<span class="pagenum" id="Page_8">[8]</span>
</p>

<h3>SCENA IV.
<span class="smaller"><span class="smcap">Lyngstrand, Violetta, Hilda.</span></span></h3>

<p>
(<i>Hilda appare sulla terrazza con lo sgabello. Violetta
porta nuovi fiori. Lyngstrand saluta Violetta</i>).
</p>

<p>
<span class="smcap">Hilda.</span> (<i>appoggiandosi al parapetto della terrazza
e senza rispondere al saluto</i>) Violetta mi diceva
che lei, oggi, ha avuto il gran coraggio di
entrare in casa nostra.
</p>

<p>
<span class="smcap">Lyng.</span> Sì, signorina, mi sono presa questa libertà.
</p>

<p>
<span class="smcap">Hilda.</span> Ha fatto la sua passeggiata mattutina?
</p>

<p>
<span class="smcap">Lyng.</span> Questa mane non ha durato a lungo questa
passeggiata.
</p>

<p>
<span class="smcap">Hilda.</span> Ha già fatto il bagno?
</p>

<p>
<span class="smcap">Lyng.</span> Or ora. Ho visto anche la sua signora madre
che entrava nella cabina.
</p>

<p>
<span class="smcap">Hilda.</span> Mia madre!
</p>

<p>
<span class="smcap">Lyng.</span> Sì, sua madre.
</p>

<p>
<span class="smcap">Hilda.</span> Ah! sì! (<i>posa lo sgabello davanti alla poltrona</i>).
</p>

<p>
<span class="smcap">Viol.</span> (<i>interrompendo Hilda</i>) Ha veduto il canotto
di papà?
</p>

<p>
<span class="smcap">Lyng.</span> Ho visto infatti un canotto che si dirigeva
verso la città.
</p>

<p>
<span class="smcap">Viol.</span> Dev’essere quello. Papà è andato a visitare
dei malati alle isole.
</p>

<p>
<span class="smcap">Lyng.</span> (<i>sul primo gradino della terrazza</i>) Come
ha disposto bene questi fiori! Oggi è dunque
giorno di festa.
</p>

<p>
<span class="smcap">Hilda.</span> Sì.
</p>

<p>
<span class="smcap">Lyng.</span> Forse il compleanno del loro padre?
</p>

<p>
<span class="smcap">Viol.</span> (<i>prevenendo Hilda</i>) Hem!... hem!
</p>

<p>
<span class="pagenum" id="Page_9">[9]</span>
</p>

<p>
<span class="smcap">Hilda.</span> (<i>senza badare ai segni di Violetta</i>). No,
della mamma.
</p>

<p>
<span class="smcap">Viol.</span> (<i>con un tono di rimprovero</i>) Hilda!
</p>

<p>
<span class="smcap">Hilda.</span> Lasciami in pace (<i>a Lyngstrand</i>) Adesso
ritornerà a casa per la colazione?
</p>

<p>
<span class="smcap">Lyng.</span> (<i>scendendo lo scalino</i>) Sì, vado a mangiare
un boccone.
</p>

<p>
<span class="smcap">Hilda.</span> Si sta bene, all’albergo?
</p>

<p>
<span class="smcap">Lyng.</span> Non abito più all’albergo: era troppo caro.
</p>

<p>
<span class="smcap">Hilda.</span> E dove abita adesso?
</p>

<p>
<span class="smcap">Lyng.</span> Dalla signora Jensen.
</p>

<p>
<span class="smcap">Hilda.</span> Jensen?
</p>

<p>
<span class="smcap">Lyng.</span> La levatrice.
</p>

<p>
<span class="smcap">Hilda.</span> Scusi, signor Lyngstrand, ma ho da sbrigare
qualcosa.
</p>

<p>
<span class="smcap">Lyng.</span> Mi scusi signorina, io non dovevo dire....
</p>

<p>
<span class="smcap">Hilda.</span> Che cosa?
</p>

<p>
<span class="smcap">Lyng.</span> Quello che ho detto....
</p>

<p>
<span class="smcap">Hilda.</span> (<i>con sussiego</i>) Non capisco.
</p>

<p>
<span class="smcap">Lyng.</span> È naturale. Frattanto permetta ch’io mi
ritiri...
</p>

<p>
<span class="smcap">Viol.</span> (<i>sui primi gradini della terrazza</i>) Arrivederci
signor Lyngstrand. Voglia scusarci per oggi,
ma più tardi, quando non saremo tanto
occupate, ci farà piacere se viene a salutarci
ed a salutare nostro padre.
</p>

<p>
<span class="smcap">Lyng.</span> Col più grande piacere, non domando di
meglio. (<i>saluta ed esce dalla porta del giardino — sulla
strada saluta un’altra volta</i>).
</p>

<p>
<span class="smcap">Hilda.</span> Buon giorno, e tanti saluti per me alla
signora Jensen.
</p>

<p>
<span class="smcap">Viol.</span> (<i>a mezza voce e prendendola per un braccio</i>)
Hilda, non fare la cattiva. Ti potrebbe sentire.
</p>

<p>
<span class="smcap">Hilda.</span> Non me ne importa nulla.
</p>

<p>
<span class="smcap">Viol.</span> (<i>guardando a destra</i>) Ecco papà.
</p>

<p>
<span class="pagenum" id="Page_10">[10]</span>
</p>

<h3>SCENA V.
<span class="smaller"><span class="smcap">Dette</span> <i>e</i> <span class="smcap">Wangel.</span></span></h3>

<p>
(<i>Il dottor Wangel è in abito da viaggio con una
piccola borsa in mano — entra da destra</i>).
</p>

<p>
<span class="smcap">Wan.</span> Eccomi, figlie mie.
</p>

<p>
<span class="smcap">Viol.</span> (<i>andandogli incontro</i>) Buon giorno papà.
</p>

<p>
<span class="smcap">Hilda.</span> (<i>andando anch’essa verso Wangel</i>) Hai finito,
per oggi?
</p>

<p>
<span class="smcap">Wan.</span> Probabilmente bisognerà che faccia una
corsa in città. Arnholm è arrivato?
</p>

<p>
<span class="smcap">Viol.</span> Sì, questa notte, ed è sceso all’albergo.
</p>

<p>
<span class="smcap">Wan.</span> Dunque non l’avete veduto?
</p>

<p>
<span class="smcap">Viol.</span> No, dovrebbe venire a momenti.
</p>

<p>
<span class="smcap">Hilda.</span> (<i>portandolo verso la terrazza</i>) Guardati
un poco attorno.
</p>

<p>
<span class="smcap">Wan.</span> (<i>scorgendo i fiori</i>) Vedo, vedo, ragazze mie:
si direbbe che oggi è un giorno di festa. Brave....
brave.... E siete sole in casa?
</p>

<p>
<span class="smcap">Hilda.</span> Sì, lei è andata a fare....
</p>

<p>
<span class="smcap">Viol.</span> (<i>interrompendola</i>) Mamma è andata al
bagno.
</p>

<p>
<span class="smcap">Wan.</span> (<i>guarda Violetta con benevolenza, le mette
una mano sul capo — poi, con esitazione</i>) Ascoltatemi,
figlie mie. Avete intenzione di lasciare
tutto il giorno quei fiori sulla terrazza
e questa bandiera.
</p>

<p>
<span class="smcap">Hilda.</span> Certamente; e troverai giusto che....
</p>

<p>
<span class="smcap">Wan.</span> Sì.... sì.... ma ecco vedete...
</p>

<p>
<span class="smcap">Viol.</span> (<i>facendogli dei segni</i>) Babbo, è per il professore
Arnholm. È naturale che quando arriva
un amico come lui....
</p>

<p>
<span class="smcap">Hilda.</span> (<i>sorridendo e scuotendolo per un braccio</i>)
Lui che fu il professore di Violetta....
</p>

<p>
<span class="pagenum" id="Page_11">[11]</span>
</p>

<p>
<span class="smcap">Wan.</span> (<i>sorridendo</i>) Siete due maliziose! Voi trovate
naturalissimo che noi ci ricordiamo di quella
che non è più tra noi: e sia pure. Intanto
Hilda, prendi la mia valigia; (<i>le dà la valigia</i>)
e portala nel mio studio. Ebbene no, figlie mie,
questa festa non mi piace, non mi piace che
ogni anno voialtre.... mi capite?... Insomma, bisogna
che faccia sempre quel che volete voi.
</p>

<p>
<span class="smcap">Hilda.</span> (<i>andando a sinistra con la valigia</i>) Se non
mi sbaglio credo di vedere laggiù il professore.
</p>

<p>
<span class="smcap">Viol.</span> (<i>guardando</i>) Lui! (<i>ridendo</i>) Ma che, credi
forse che sia Arnholm, quel buon uomo là?..
</p>

<p>
<span class="smcap">Wan.</span> Eppure è lui.... non vi è alcun dubbio....
Sì, sì, è lui.
</p>

<p>
<span class="smcap">Viol.</span> (<i>guardandolo sorpresa</i>) Dio mio! È proprio
lui!
</p>

<h3>SCENA VI.
<span class="smaller"><span class="smcap">Arnholm</span> <i>e</i> <span class="smcap">Detti.</span></span></h3>

<p>
(<i>Il professore Arnholm in elegante abito da mattina,
con occhiali d’oro e un bastoncino in mano
appare in fondo al viale. Ha l’aria stanca.
Guarda in giardino — saluta ed entra</i>).
</p>

<p>
<span class="smcap">Wan.</span> (<i>andandogli incontro</i>) Sia il benvenuto, professore.
Non può credere con quanto piacere
la rivedo in questi luoghi che le sono tanto
noti.
</p>

<p>
<span class="smcap">Arn.</span> Grazie, dottore, mille volte grazie. (<i>gli stringe
la mano e vengono tutti e due al proscenio</i>)
E son queste le bambine? (<i>stendendo loro le
mani</i>) Non le avrei riconosciute.
</p>

<p>
<span class="smcap">Wan.</span> Lo credo bene.
</p>

<p>
<span class="smcap">Arn.</span> Nonpertanto, Violetta.... Violetta sì, l’avrei
riconosciuta.
</p>

<p>
<span class="pagenum" id="Page_12">[12]</span>
</p>

<p>
<span class="smcap">Wan.</span> Sono otto o nove anni che lei non ci vede;
da allora sono avvenuti tanti mutamenti.
</p>

<p>
<span class="smcap">Arn.</span> (<i>guardando attorno</i>) Non mi pare: sono cresciuti
gli alberi, si è abbellito il giardino; ecco
tutto.
</p>

<p>
<span class="smcap">Wan.</span> La scena, infatti, è sempre la stessa.
</p>

<p>
<span class="smcap">Arn.</span> (<i>sorridendo</i>) Ed ora ha due ragazze da marito.
</p>

<p>
<span class="smcap">Wan.</span> Per ora una sola.
</p>

<p>
<span class="smcap">Hilda.</span> (<i>tra sè</i>) Grazie. Non è gentile papà.
</p>

<p>
<span class="smcap">Wan.</span> Vogliamo andare sulla terrazza? Là si gode
più fresco. (<i>vanno sulla terrazza. Wangel
fa sedere Arnholm sulla sedia a dondolo</i>). Lei
ha bisogno di riposarsi, si vede che è ancora
stanco dal viaggio.
</p>

<p>
<span class="smcap">Arn.</span> Non molto; tra questi splendidi panorami
non si sente neppur la stanchezza.
</p>

<p>
<span class="smcap">Viol.</span> (<i>a Wangel</i>) Tra poco qui farà troppo caldo,
vuoi che vada in salone a preparare gli sciroppi
e della soda?
</p>

<p>
<span class="smcap">Wan.</span> Fa come ti piace; ed anche del cognac, se
qualcuno ne desidera.
</p>

<p>
<span class="smcap">Viol.</span> Va bene (<i>a Hilda</i>) Porta la valigia nello
<i>studio</i>. (<i>Violetta entra in casa e chiude l’uscio.
Hilda prende la valigia, scende in giardino e
va a sinistra dietro la casa</i>).
</p>

<h3>SCENA VII.
<span class="smaller"><span class="smcap">Arnholm</span> <i>e</i> <span class="smcap">Wangel.</span></span></h3>

<p>
<span class="smcap">Arn.</span> (<i>che ha seguito sempre con gli occhi Violetta</i>)
Quanto è bella!... Quanto sono belle le
sue figlie, dottore.
</p>

<p>
<span class="smcap">Wan.</span> (<i>sedendosi</i>) Le pare?
</p>

<p>
<span class="smcap">Arn.</span> Violetta mi ha sorpreso ed anche Hilda.
<span class="pagenum" id="Page_13">[13]</span>
Ma lei, dottore, vuole dunque passare tutta la
sua vita in questi luoghi?
</p>

<p>
<span class="smcap">Wan.</span> Che vuole! È qui che sono nato, è qui
che ho vissuto felice con colei, con la mia moglie
adorata, che mi ha lasciato troppo presto.
Lei l’ha conosciuta, Arnholm, l’ha veduta, l’ultima
volta che fu qui.
</p>

<p>
<span class="smcap">Arn.</span> Sì, sì.
</p>

<p>
<span class="smcap">Wan.</span> Ora sono felicissimo anche con quella che
ha preso il posto della prima. Debbo convenire
che fui preferito dalla sorte.
</p>

<p>
<span class="smcap">Arn.</span> Ha avuto figli dal secondo matrimonio?
</p>

<p>
<span class="smcap">Wan.</span> Un figlio due anni e mezzo fa, ma è morto
solo dopo cinque mesi!
</p>

<p>
<span class="smcap">Arn.</span> Non è in casa sua moglie?
</p>

<p>
<span class="smcap">Wan.</span> Sarà qui a momenti. È andata al bagno:
ci va tutti i giorni anche se fa cattivo tempo.
</p>

<p>
<span class="smcap">Arn.</span> È forse ammalata?
</p>

<p>
<span class="smcap">Wan.</span> Ammalata no, da qualche anno è nervosissima.
Il suo male è intermittente; non so
quello che abbia, i bagni sono il suo maggior
piacere. Il mare, si può dire, che le sia necessario.
</p>

<p>
<span class="smcap">Arn.</span> Mi ricordo infatti....
</p>

<p>
<span class="smcap">Wan.</span> (<i>con un sorriso quasi impercettibile</i>) Lei la
deve avere conosciuta quando era professore a
Skjoldvik?
</p>

<p>
<span class="smcap">Arn.</span> È vero. Veniva spesso a trovare il pastore,
eppoi la vedevo ogni volta che mi recavo da
suo padre, al faro.
</p>

<p>
<span class="smcap">Wan.</span> Il suo soggiorno al faro ha lasciato nella
sua anima delle tracce indelebili. Qui nessuno
la comprende e tutti la chiamano la donna del
mare.
</p>

<p>
<span class="smcap">Arn.</span> Davvero?
</p>

<p>
<span class="smcap">Wan.</span> Appunto questa sua passione. Parlatele di
quei giorni, caro Arnholm, le farà molto bene.
</p>

<p>
<span class="smcap">Arn.</span> (<i>guardandolo dubbioso</i>) Crede?
</p>

<p>
<span class="smcap">Wan.</span> Ne sono sicuro. (<i>si ode la voce di Ellida</i>).
</p>

<p>
<span class="smcap">Ell.</span> (<i>di dentro</i>) Wangel, sei in giardino?
</p>

<p>
<span class="smcap">Wan.</span> (<i>alzandosi</i>) Sì, mia cara.
</p>

<p>
<span class="pagenum" id="Page_14">[14]</span>
</p>

<h3>SCENA VIII.
<span class="smaller"><span class="smcap">Ellida</span> <i>e</i> <span class="smcap">Detti.</span></span></h3>

<p>
(<i>Ellida appare sul viale, dietro la siepe. Ha uno
scialle sulle spalle e tutti i cappelli sciolti perchè
ancora bagnati</i>).
</p>

<p>
<span class="smcap">Wan.</span> (<i>sorridendo e stendendogli la mano</i>) Sirena.
</p>

<p>
<span class="smcap">Ellida.</span> (<i>sale la terrazza e prendendogli la mano</i>)
Dio sia lodato! Ti ritrovo finalmente. Quando
sei arrivato?
</p>

<p>
<span class="smcap">Wan.</span> Poco fa. (<i>indicando</i>) Ma non saluti il nostro
vecchio amico?
</p>

<p>
<span class="smcap">Ellida</span> (<i>stringendo la mano ad Arnholm</i>) Oh, lei!
Mi scusi se non mi sono trovata in casa per
riceverla.
</p>

<p>
<span class="smcap">Arn.</span> Non mi deve nessuna scusa, signora mia.
</p>

<p>
<span class="smcap">Wan.</span> Era fredda l’acqua, oggi?
</p>

<p>
<span class="smcap">Ellida.</span> Fredda? Mio Dio! Qui l’acqua non è mai
fredda! È sempre tiepida. L’acqua dei fiordi
non è buona!
</p>

<p>
<span class="smcap">Wan.</span> (<i>sorpreso</i>) Non è buona?
</p>

<p>
<span class="smcap">Ellida.</span> No, credo che ci renda anche ammalati.
</p>

<p>
<span class="smcap">Wan.</span> (<i>sorridendo</i>) Non fai certo della <i>réclame</i>
ai nostri bagni, tu.
</p>

<p>
<span class="smcap">Arn.</span> Io credo, signora, che lei abbia una simpatia
speciale pel mare e per tutto quanto concerne
il mare.
</p>

<p>
<span class="smcap">Ellida.</span> Forse ha ragione. Ma guardi le ragazze
come hanno ornato di fiori la terrazza per farle
onore.
</p>

<p>
<span class="smcap">Wan.</span> (<i>imbarazzato</i>) Hem... (<i>guardando l’orologio</i>)
Bisogna che vada.
</p>

<p>
<span class="smcap">Arn.</span> È proprio per me?
</p>

<p>
<span class="pagenum" id="Page_15">[15]</span>
</p>

<p>
<span class="smcap">Ellida.</span> Ne dubita forse? Crede dunque che ci siano
tutti i giorni? Auff! ma qui si soffoca. (<i>scende
in giardino</i>) Venga con me, si respira meglio
qui. (<i>siede in giardino</i>).
</p>

<p>
<span class="smcap">Arn.</span> (<i>avvicinandosi a Ellida</i>) Qui però soffia.
</p>

<p>
<span class="smcap">Ellida.</span> Lo sente lei che è avvezzo all’aria tiepida
della capitale. Mi hanno detto che in estate ci
fa un caldo insopportabile.
</p>

<p>
<span class="smcap">Wan.</span> (<i>che è disceso in giardino</i>) Mia cara Ellida,
puoi rimanere a fare un po’ di compagnia al
nostro ospite?
</p>

<p>
<span class="smcap">Ellida.</span> Hai da lavorare?
</p>

<p>
<span class="smcap">Wan.</span> Ho da sbrigare qualche piccola cosa nello
studio, poi voglio fare un po’ di toilette; ma
non perderò troppo tempo.
</p>

<p>
<span class="smcap">Arn.</span> Non si dia tanta pena, dottore; sua moglie
ed io passeremo il tempo chiacchierando (<i>siede
vicino a Ellida</i>).
</p>

<p>
<span class="smcap">Wan.</span> (<i>contento</i>) Benissimo, arrivederci. (<i>via dentro
la casa</i>).
</p>

<h3>SCENA IX.
<span class="smaller"><span class="smcap">Ellida</span> <i>e</i> <span class="smcap">Arnholm.</span></span></h3>

<p>
<span class="smcap">Ellida.</span> (<i>dopo breve pausa</i>) Non si sta forse bene
qui?
</p>

<p>
<span class="smcap">Arn.</span> Benissimo.
</p>

<p>
<span class="smcap">Ellida.</span> Chiamano questo viale, il <i>mio</i> viale perchè
fui io che lo volli, o meglio, fu Wangel che
lo fece fare per accontentarmi.
</p>

<p>
<span class="smcap">Arn.</span> È questo il suo posto favorito?
</p>

<p>
<span class="smcap">Ellida.</span> Vi passo la maggior parte delle mie giornate.
</p>

<p>
<span class="smcap">Arn.</span> Con le ragazze?
</p>

<p>
<span class="smcap">Ellida.</span> No, le ragazze stanno sulla terrazza.
</p>

<p>
<span class="pagenum" id="Page_16">[16]</span>
</p>

<p>
<span class="smcap">Arn.</span> E Wangel?
</p>

<p>
<span class="smcap">Ellida.</span> O egli or va, or viene. Sta un po’ vicino
a me, un po’ vicino a loro.
</p>

<p>
<span class="smcap">Arn.</span> Fu lei a volere?...
</p>

<p>
<span class="smcap">Ellida.</span> Non è forse bene? Noi possiamo parlarci
anche a distanza, quando abbiamo qualche
cosa da dirci.
</p>

<p>
<span class="smcap">Arn.</span> (<i>dopo breve pausa durante la quale si fa
pensieroso</i>) Quando la vidi l’ultima volta, eravamo
a Skjoldvik. Quanto tempo è passato d’allora?
</p>

<p>
<span class="smcap">Ellida.</span> Più di dieci anni...
</p>

<p>
<span class="smcap">Arn.</span> Non meno. Là, al faro, mi ricordo benissimo
che il pastore diceva che lei era una pagana
perchè suo padre invece di un nome cristiano
le aveva imposto il nome di un battello. Chi
mi avrebbe detto allora che avrei dovuto ritrovarla
qui, moglie di Wangel.
</p>

<p>
<span class="smcap">Ellida.</span> In quel tempo Wangel non era ancora...
viveva la prima signora Wangel, la madre delle
ragazze, la loro vera madre.
</p>

<p>
<span class="smcap">Arn.</span> Sì, però se anche Wangel fosse stato libero
non avrei mai potuto prevedere questo matrimonio.
</p>

<p>
<span class="smcap">Ellida.</span> Neppure io.
</p>

<p>
<span class="smcap">Arn.</span> Wangel è così generoso, così buono con
tutti....
</p>

<p>
<span class="smcap">Ellida.</span> (<i>con effusione</i>) Sì, è molto buono!
</p>

<p>
<span class="smcap">Arn.</span> I loro sentimenti debbono essere però, diametralmente
opposti.
</p>

<p>
<span class="smcap">Ellida.</span> È vero.
</p>

<p>
<span class="smcap">Arn.</span> Perchè ha accettata questa unione?
</p>

<p>
<span class="smcap">Ellida.</span> Mio caro signor Arnholm, non me lo
chieda; non saprei spiegarle come avvenne, eppoi,
se anche le dicessi ogni cosa non mi comprenderebbe.
</p>

<p>
<span class="smcap">Arn.</span> Hem... (<i>a voce più bassa</i>) Ha mai parlato di
me con suo marito? Ha accennato alle mie speranze
d’un giorno, speranze.... deluse?
</p>

<p>
<span class="smcap">Ellida.</span> Come può solo pensarlo? non gli ho detto
<span class="pagenum" id="Page_17">[17]</span>
mai neppure una parola di... di quello a cui lei
allude.
</p>

<p>
<span class="smcap">Arn.</span> Tanto meglio, perchè mi avrebbe imbarazzato
l’idea che...
</p>

<p>
<span class="smcap">Ellida.</span> Si tranquillizzi. Gli ho detto soltanto, e
questo è vero, che lei è il più simpatico ed il
migliore di tutti i miei amici che avevo laggiù.
</p>

<p>
<span class="smcap">Arn.</span> Grazie; ma perchè non mi scrisse più dopo
la mia partenza?
</p>

<p>
<span class="smcap">Ellida.</span> Pensai che le avrebbe recato dolore a
sentire notizie, di una persona.... che non poteva
mai essere ciò che lei avrebbe desiderato.
Temevo che le mie lettere potessero incrudelire
la ferita.
</p>

<p>
<span class="smcap">Arn.</span> Forse ha fatto bene.
</p>

<p>
<span class="smcap">Ellida.</span> E lei piuttosto perchè non mi ha mai
scritto?
</p>

<p>
<span class="smcap">Arn.</span> (<i>guardandola con sorriso di rimprovero</i>) Io?
Dopo un rifiuto simile a quello che avevo ricevuto?
</p>

<p>
<span class="smcap">Ellida.</span> Capisco. E da quel tempo non ha più
pensato a prender moglie?
</p>

<p>
<span class="smcap">Arn.</span> Mai. Son rimasto fedele ai miei ricordi.
</p>

<p>
<span class="smcap">Ellida.</span> (<i>con leggero tono d’ira</i>) Ma lasci stare
i tristi ricordi. Pensi piuttosto a diventare un
marito fortunato.
</p>

<p>
<span class="smcap">Arn.</span> E non ho tempo da perdere, signora mia,
perchè ho quasi vergogna a confessarlo, ma 37
anni sono già suonati....
</p>

<p>
<span class="smcap">Ellida.</span> Ragione di più per far presto. (<i>breve pausa,
poi con tono di voce seria ma affabile</i>) Arnholm,
le dirò una cosa che non potevo dirle allora.
</p>

<p>
<span class="smcap">Arn.</span> Che cosa?
</p>

<p>
<span class="smcap">Ellida.</span> Allorchè mi fece la sua domanda, non
potevo risponderle diversamente.
</p>

<p>
<span class="smcap">Arn.</span> Lei non mi offerse che dell’amicizia.
</p>

<p>
<span class="smcap">Ellida.</span> Lei non sapeva come tutto il mio essere,
tutti i miei pensieri non m’appartenevano più
in quel tempo.
</p>

<p>
<span class="pagenum" id="Page_18">[18]</span>
</p>

<p>
<span class="smcap">Arn.</span> In quel tempo?
</p>

<p>
<span class="smcap">Ellida.</span> Sì.
</p>

<p>
<span class="smcap">Arn.</span> Come mai, se non conosceva neppur Wangel,
allora?
</p>

<p>
<span class="smcap">Ellida.</span> Non si tratta di Wangel.
</p>

<p>
<span class="smcap">Arn.</span> No? Di chi dunque? In quel tempo a Skjoldvik
non so trovare nessuno capace di inspirarle...
</p>

<p>
<span class="smcap">Ellida.</span> Infatti fu una follìa.
</p>

<p>
<span class="smcap">Arn.</span> Mi dica tutto.
</p>

<p>
<span class="smcap">Ellida.</span> No, le basti sapere che non ero libera.
</p>

<p>
<span class="smcap">Arn.</span> E se fosse stata libera, mi avrebbe dato
un’altra risposta?
</p>

<p>
<span class="smcap">Ellida.</span> Quando è venuto Wangel la risposta fu
differente.
</p>

<p>
<span class="smcap">Arn.</span> Per qual ragione mi racconta tutto ciò?
</p>

<p>
<span class="smcap">Ellida.</span> (<i>alzandosi inquieta e nervosa</i>) Perchè sento
il bisogno di confidarmi con qualcuno.
</p>

<p>
<span class="smcap">Arn.</span> Suo marito dunque, ignora tutto?
</p>

<p>
<span class="smcap">Ellida.</span> Fino dal principio le dissi che i miei
pensieri erano altrove; non mi fece alcuna domanda
e non ne abbiamo mai più parlato. In
realtà non è stato che un momento di follìa che
è finito presto.... o meglio che finirà presto...
</p>

<p>
<span class="smcap">Arn.</span> (<i>alzandosi</i>) Come finirà?
</p>

<p>
<span class="smcap">Ellida.</span> Arnholm, non ci è stato nulla di quanto
lei può credere: è un caso bizzarro, non so
nemmeno come esprimermi, e sono certa che
lei mi darà della malata, o della pazza.
</p>

<p>
<span class="smcap">Arn.</span> Sentiamo dunque questo segreto.
</p>

<p>
<span class="smcap">Ellida.</span> Sì, tenterò. Son curiosa di vedere come
saprà lei, uomo ragionevole, spiegare.... (<i>lo
guarda e si ferma</i>) Ma vien gente; le racconterò
tutto più tardi.
</p>

<p>
<span class="pagenum" id="Page_19">[19]</span>
</p>

<h3>SCENA X.
<span class="smaller"><span class="smcap">Detti</span> <i>e</i> <span class="smcap">Lyngstrand.</span></span></h3>

<p>
(<i>Lyngstrand viene dalla sinistra della strada ed
entra in giardino. Ha un fiore all’occhiello ed
in mano un gran mazzo di fiori avvolti in
carta bianca e nastri rosa. Si ferma esitando
innanzi alla terrazza</i>).
</p>

<p>
<span class="smcap">Ellida.</span> (<i>facendosi vedere</i>). Cerca le ragazze, signor
Lyngstrand.
</p>

<p>
<span class="smcap">Lyng.</span> (<i>voltandosi</i>) Oh! scusi, signora (<i>saluta e si
avvicina</i>) Cercavo di lei, signora Wangel. Mi
sono permesso di venire e...
</p>

<p>
<span class="smcap">Ellida.</span> Ha fatto benissimo, lei è sempre il benvenuto.
</p>

<p>
<span class="smcap">Lyng.</span> Grazie, signora... e siccome oggi è il giorno
di festa....
</p>

<p>
<span class="smcap">Ellida.</span> Oh! lo sa anche lei?
</p>

<p>
<span class="smcap">Lyng.</span> Lo so, ed ecco perchè mi permetto offrirle
anch’io questi fiori.... (<i>li offre</i>).
</p>

<p>
<span class="smcap">Ellida.</span> Caro signore, non è a me che deve darli,
bensì al signor Arnholm: è lui che si festeggia.
</p>

<p>
<span class="smcap">Lyng.</span> (<i>guardando Arnholm indeciso</i>) Scusi, signora,
ma io non ho l’onore di conoscere il
signore. Io venivo per farle i miei auguri per
il suo genetliaco.
</p>

<p>
<span class="smcap">Ellida.</span> Il mio genetliaco? Lei s’inganna.
</p>

<p>
<span class="smcap">Lyng.</span> (<i>con un sorriso malizioso</i>) Non credevo che
fosse un segreto, il genetliaco della signora
Wangel.
</p>

<p>
<span class="smcap">Arn.</span> (<i>fissando Ellida con uno sguardo interrogativo</i>)
Oggi? ma no; è un errore.
</p>

<p>
<span class="smcap">Ellida.</span> (<i>a Lyngstrand</i>) Ma chi le ha detto...?
</p>

<p>
<span class="smcap">Lyng.</span> La signorina Hilda, poco fa. Ero venuto qui
<span class="pagenum" id="Page_20">[20]</span>
per pochi minuti stamane e vedendo tutto questo
apparato di festa domandai alle signorine
per quale ragione avessero messi tanti fiori sulla
terrazza e issata la bandiera.
</p>

<p>
<span class="smcap">Ellida.</span> Ebbene?
</p>

<p>
<span class="smcap">Lyng.</span> La signorina Hilda mi rispose: perchè oggi
è la festa della mamma.
</p>

<p>
<span class="smcap">Ellida.</span> Della mamma?... Ah, sì.... infatti...
</p>

<p>
<span class="smcap">Arn.</span> (<i>tra sè</i>) Ora comprendo (<i>scambia un’occhiata
di intelligenza con Ellida</i>).
</p>

<p>
<span class="smcap">Arn.</span> Giacchè il signore sa tutto io credo, che....
</p>

<p>
<span class="smcap">Ellida.</span> (<i>a Lyngstrand</i>) Già, poichè lei sa....
</p>

<p>
<span class="smcap">Lyng.</span> (<i>porgendole i fiori</i>) Dunque, mi permette
di farle i miei auguri?
</p>

<p>
<span class="smcap">Ellida.</span> (<i>prendendo i fiori</i>) Grazie, grazie mille,
e voglia sedere un poco con noi. (<i>siedono tutti</i>).
Questa mia festa doveva infatti essere un segreto
per tutti.
</p>

<p>
<span class="smcap">Arn.</span> Un segreto che noi forestieri non avremmo
dovuto conoscere.
</p>

<p>
<span class="smcap">Ellida.</span> (<i>deponendo i fiori sulla tavola</i>) È vero,
che i forestieri....
</p>

<p>
<span class="smcap">Lyng.</span> Le prometto che non farò parola con alcuno.
</p>

<p>
<span class="smcap">Ellida.</span> Oh, non importa. E la sua salute, come
va? Meglio, non è vero?
</p>

<p>
<span class="smcap">Lyng.</span> Sì signora, vado abbastanza bene, e questo
altro anno potrò recarmi nel mezzogiorno.
</p>

<p>
<span class="smcap">Ellida.</span> Le ragazze mi hanno parlato di questo
suo progetto.
</p>

<p>
<span class="smcap">Lyng.</span> Ho a Bergen un benefattore che mi protegge
e che promise di aiutarmi per quest’altro
anno.
</p>

<p>
<span class="smcap">Ellida.</span> Come lo conobbe questo benefattore?
</p>

<p>
<span class="smcap">Lyng.</span> Per un caso stranissimo. Io fui marinaio
sopra uno di questi battelli che fanno il servizio
della costa...
</p>

<p>
<span class="smcap">Ellida.</span> Dunque lei ama il mare?
</p>

<p>
<span class="smcap">Lyng.</span> Niente affatto, ma dopo la morte di mia
madre, mio padre, a cui ero di peso, non volle
<span class="pagenum" id="Page_21">[21]</span>
più tenermi in casa e m’ingaggiò marinaio. In
un viaggio il mio legno naufragò nel canale, e
per me fu una fortuna.
</p>

<p>
<span class="smcap">Arn.</span> Una fortuna?
</p>

<p>
<span class="smcap">Lyng.</span> Io rimasi parecchio tempo nell’acqua ghiacciata
prima che arrivassero i soccorsi, e di quel
bagno la mia salute ne ha sempre risentito. Da
allora io sono malato di petto e dovetti abbandonare
il mare: fu per me una vera felicità.
</p>

<p>
<span class="smcap">Arn.</span> Una felicità?
</p>

<p>
<span class="smcap">Lyng.</span> Il mio male non è grave ed ora posso diventare
scultore, realizzando così il mio sogno.
Quale gioia modellare l’argilla che, sotto le nostre
dita, poco a poco, prende la forma e vita.
</p>

<p>
<span class="smcap">Ellida.</span> E che cosa desidera modellare? delle Sirene
o delle antiche Valchirie.
</p>

<p>
<span class="smcap">Lyng.</span> Il mio sogno è di dedicarmi a una grande
opera, ad un gruppo.
</p>

<p>
<span class="smcap">Ellida.</span> Ed il soggetto di questo gruppo?
</p>

<p>
<span class="smcap">Lyng.</span> Un gruppo che io vidi realmente.
</p>

<p>
<span class="smcap">Arn.</span> Si provi e vedrà che riuscirà.
</p>

<p>
<span class="smcap">Ellida.</span> Ma che cosa è dunque?
</p>

<p>
<span class="smcap">Lyng.</span> Ecco la mia idea: una giovane donna,
moglie di un marinaio, dorme e dormendo sogna:
io mostrerò il suo sogno.
</p>

<p>
<span class="smcap">Arn.</span> È tutto qui?
</p>

<p>
<span class="smcap">Lyng.</span> No, vi deve essere un’altra figura, un fantasma:
il marito ingannato durante la sua assenza
è morto in mare.
</p>

<p>
<span class="smcap">Ellida.</span> Morto?
</p>

<p>
<span class="smcap">Lyng.</span> Sì, durante un lungo viaggio. Ed ora il
fantastico: egli ritorna nella notte alla sua capanna
ed ora sta ritto ai piedi del letto fissando
la moglie. Egli deve essere bagnato come un
uomo che esce dalle onde.
</p>

<p>
<span class="smcap">Ellida.</span> (<i>raggomitolandosi nella poltrona</i>) Che
soggetto singolare. (<i>chiude gli occhi</i>) Io vedo già
la scena disegnarsi davanti ai miei occhi.
</p>

<p>
<span class="smcap">Arn.</span> Mi scusi, signore, poco fa lei diceva che il
<span class="pagenum" id="Page_22">[22]</span>
gruppo doveva rappresentare una scena a cui
lei stesso era stato testimone.
</p>

<p>
<span class="smcap">Lyng.</span> Infatti, ho veduto qualche cosa di simile.
</p>

<p>
<span class="smcap">Arn.</span> Come! Lei ha veduto un morto che....?
</p>

<p>
<span class="smcap">Lyng.</span> Non l’ho veramente veduto ma....
</p>

<p>
<span class="smcap">Ellida.</span> (<i>con grande interesse</i>) Racconti su la
prego....
</p>

<p>
<span class="smcap">Arn.</span> (<i>a Ellida</i>) È una storiella che le farà piacere:
c’è del mare....
</p>

<p>
<span class="smcap">Ellida.</span> Continui signor Lyngstrand.
</p>

<p>
<span class="smcap">Lyng.</span> Il nostro brik aveva lasciato Halifan per
tornar qui. Il nostromo ammalatosi era stato
mandato all’ospedale e un americano aveva
preso il suo posto. Il nuovo nostromo....
</p>

<p>
<span class="smcap">Ellida.</span> L’americano?
</p>

<p>
<span class="smcap">Lyng.</span> Sì; il nuovo nostromo un giorno si fece
prestare dal capitano dei vecchi giornali norvegesi
che leggeva con passione, dicendo di
voler imparare il norvegese.
</p>

<p>
<span class="smcap">Ellida.</span> E il seguito?
</p>

<p>
Lyng. Una sera si alzò un forte temporale. Eccetto
il nostromo ed io, erano tutti sul ponte. L’americano
aveva male ad un piede da non poter
camminare, ed io soffrivo in modo che mi
era impossibile muovermi dalla mia amaca. Egli,
come sempre, leggeva i giornali.
</p>

<p>
<span class="smcap">Ellida.</span> Continui.
</p>

<p>
<span class="smcap">Lyng.</span> Ad un tratto, egli gettò un grido, poi si
mise a lacerare il giornale, ma tutto ciò tranquillamente.
</p>

<p>
<span class="smcap">Ellida.</span> Senza dir nulla?
</p>

<p>
<span class="smcap">Lyng.</span> No, sul principio non disse nulla, poi come
parlando a sè stesso, mormorò: «Ella è maritata!
si è unita ad un altr’uomo durante la
mia assenza!»
</p>

<p>
<span class="smcap">Ellida.</span> (<i>socchiudendo gli occhi</i>) Diceva proprio
così?
</p>

<p>
<span class="smcap">Lyng.</span> Sissignora, e pronunciò queste parole in
norvegese. Quell’uomo aveva una grande facilità
per imparare le lingue.
</p>

<p>
<span class="pagenum" id="Page_23">[23]</span>
</p>

<p>
<span class="smcap">Ellida.</span> Come è andata a finire?
</p>

<p>
<span class="smcap">Lyng.</span> Non mi dimenticherò mai quello che ha
soggiunto poi dolcemente «Ma essa è mia e sarà
mia; mi seguirà, dovessi tornare a cercarla
laggiù, come un annegato che torna dal fondo
del mare.»
</p>

<p>
<span class="smcap">Ellida.</span> (<i>si versa un bicchier d’acqua — la sua
voce trema</i>) Auff! come fa caldo quest’oggi!
</p>

<p>
<span class="smcap">Lyng.</span> E disse tutto questo con una tale espressione
di forza e di volontà che, ne sono sicuro,
manterrà la sua parola.
</p>

<p>
<span class="smcap">Ellida.</span> E non sa che cosa sia avvenuto di quell’uomo?
</p>

<p>
<span class="smcap">Lyng.</span> Dev’esser morto.
</p>

<p>
<span class="smcap">Ellida.</span> Come può supporlo?
</p>

<p>
<span class="smcap">Lyng.</span> Nello stesso viaggio al ritorno abbiamo
naufragato nel canale. Io riuscii a scivolare nella
grande scialuppa col capitano e cinque marinai.
Il pilota invece s’imbarcò col marinaio
sul piccolo canotto.
</p>

<p>
<span class="smcap">Ellida.</span> E non si ebbe più alcuna notizia di loro?
</p>

<p>
<span class="smcap">Lyng.</span> Alcuna, almeno a tutt’oggi, in cui mi
scrive anche il mio benefattore. Da quest’avventura
io voglio trarre il soggetto d’un’opera
d’arte. Vedo la sposa infedele del marinaio, poi
il vendicatore che quantunque annegato sorge,
cosa orrenda, dal mare. Me le vedo queste
due figure innanzi agli occhi palpitanti di vita.
</p>

<p>
<span class="smcap">Ellida.</span> Io pure. (<i>si alza</i>) Andiamo a cercare
Wangel. Qui si soffoca (<i>si avanza in giardino</i>).
</p>

<p>
<span class="smcap">Lyng.</span> Io me ne vado, volevo solamente farle una
piccola visita per porgerle i miei auguri. Ora
che l’ho fatta....
</p>

<p>
<span class="smcap">Ellida.</span> Faccia come crede. Arrivederci allora e
grazie dei fiori. (<i>Lyngstrand saluta ed esce dal
giardino</i>).
</p>

<p>
<span class="pagenum" id="Page_24">[24]</span>
</p>

<h3>SCENA XI.
<span class="smaller"><span class="smcap">Ellida</span> <i>e</i> <span class="smcap">Arnholm.</span></span></h3>

<p>
<span class="smcap">Arn.</span> (<i>alzandosi e avvicinandosi a Ellida</i>) Quel
racconto l’ha commossa?
</p>

<p>
<span class="smcap">Ellida.</span> Sì, ciò non pertanto...
</p>

<p>
<span class="smcap">Arn.</span> Eppure non c’era nulla di straordinario.
Doveva immaginarselo.
</p>

<p>
<span class="smcap">Ellida.</span> (<i>fissandolo attonita</i>) Dovevo immaginarmela?
</p>

<p>
<span class="smcap">Arn.</span> Lo credo.
</p>

<p>
<span class="smcap">Ellida.</span> Immaginare che un uomo possa tornare
al mondo in quelle circostanze!
</p>

<p>
<span class="smcap">Arn.</span> Ma no, diavolo! Forse che questa pazza
storia dello scultore, avrebbe....
</p>

<p>
<span class="smcap">Ellida.</span> Mio caro Arnholm, non è tanto pazza
quanto lei suppone.
</p>

<p>
<span class="smcap">Arn.</span> Dunque questa storiella dell’uomo risuscitato
l’ha turbata a questo punto? Ed io che credevo...
</p>

<p>
<span class="smcap">Ellida.</span> Che cosa?
</p>

<p>
<span class="smcap">Arn.</span> Credevo che quella sua emozione non fosse
che una simulazione da parte sua, o che soffrisse
per un’altra causa; per lo spettacolo a cui
assiste di vedere che qui si solennizza in secreto
una festa di famiglia, e che suo marito
e i suoi figliuoli vivono una vita di ricordi a
cui lei è estranea.
</p>

<p>
<span class="smcap">Ellida.</span> No, no, non parliamo di questo; io non
ho alcun diritto di pretendere che mio marito
sia solo per me.
</p>

<p>
<span class="smcap">Arn.</span> Eppure è il suo diritto.
</p>

<p>
<span class="smcap">Ellida.</span> Forse, ma non ne uso, perchè io pure
vivo una vita di ricordi, alla quale gli altri
sono estranei.
</p>

<p>
<span class="pagenum" id="Page_25">[25]</span>
</p>

<p>
<span class="smcap">Arn.</span> Lei?... (<i>a voce bassa</i>) Dunque.... dunque lei
non ama suo marito?
</p>

<p>
<span class="smcap">Ellida.</span> Io? ma io l’amo con tutto il mio cuore, ed
è ben questo che è orribile, inesplicabile.
</p>

<p>
<span class="smcap">Arn.</span> Signora Wangel, abbia confidenza in me,
mi confessi ogni cosa.
</p>

<p>
<span class="smcap">Ellida.</span> Non posso, almeno per ora: forse più
tardi.
</p>

<h3>SCENA XII.
<span class="smaller"><span class="smcap">Detti</span> <i>e</i> <span class="smcap">Violetta</span>, <i>quindi</i> <span class="smcap">Wangel</span> <i>ed</i> <span class="smcap">Hilda.</span></span></h3>

<p>
(<i>Violetta appare sulla terrazza e scende in giardino</i>).
</p>

<p>
<span class="smcap">Viol.</span> Vogliono intanto passare nel salone? Papà
arriverà a momenti.
</p>

<p>
<span class="smcap">Ellida.</span> Sì, sì.
</p>

<p>
<span class="smcap">Wan.</span> (<i>che ha cambiato d’abito da sinistra con
Hilda</i>) Eccomi finalmente libero. Ho sete, beverei
volontieri qualche cosa di fresco.
</p>

<p>
<span class="smcap">Ellida.</span> Aspetta un momento. (<i>va a prendere i
fiori</i>).
</p>

<p>
<span class="smcap">Hilda.</span> Che bei fiori! Chi l’ha portati?
</p>

<p>
<span class="smcap">Ellida.</span> Mia cara Hilda, me li ha regalati lo scultore
Lyngstrand.
</p>

<p>
<span class="smcap">Hilda.</span> (<i>stupita</i>) Lyngstrand è stato qui un’altra
volta!
</p>

<p>
<span class="smcap">Ellida.</span> (<i>con piccolo sorriso</i>). Sì, è venuto a portare
i fiori per la festa.... tu sai bene....
</p>

<p>
<span class="smcap">Viol.</span> (<i>guardando di sottecchi Hilda</i>) Ah!
</p>

<p>
<span class="smcap">Hilda.</span> (<i>tra sè</i>) Che imbecille!
</p>

<p>
<span class="smcap">Wan.</span> (<i>imbarazzato, a Ellida</i>) Hem.... bisogna
che ti spieghi.... ti dirò mia cara, mia amata
Ellida...
</p>

<p>
<span class="pagenum" id="Page_26">[26]</span>
</p>

<p>
<span class="smcap">Ellida.</span> (<i>interrompendolo</i>) Venite ragazze. Mettiamo
anche questi fiori con gli altri. (<i>sale la
terrazza</i>).
</p>

<p>
<span class="smcap">Viol.</span> (<i>a Hilda</i>) Vedi Hilda, che non è cattiva come
la dici?
</p>

<p>
<span class="smcap">Hilda.</span> (<i>a bassa voce con tono irritato</i>) Quanto
sei sciocca! Fa tutto questo solo per piacere di
più al babbo.
</p>

<p>
<span class="smcap">Wan.</span> (<i>che è salito sulla terrazza, stringendo la
mano a Ellida</i>) Grazie, grazie: ti sono riconoscente
Ellida per questo tuo atto.
</p>

<p>
<span class="smcap">Ellida.</span> (<i>cambiando disposizione ai fiori</i>) Bah!
Perchè non debbo fare qualche cosa anch’io
per la mamma?
</p>

<p>
<span class="smcap">Arn.</span> Hem....! (<i>si dirige verso la terrazza, Violetta
ed Hilda rimangono in giardino</i>).
</p>

<p class="pad2 center large">
FINE DELL’ATTO PRIMO.
</p>

<div class="chapter">
<p>
<span class="pagenum" id="Page_27">[27]</span>
</p>

<h2>ATTO SECONDO.</h2>
</div>

<p>
<i>Sul Belvedere, una collina sorge dietro alla città.
Nel fondo un albero con un anemoscopio.
Attorno all’albero delle grandi pietre che possono
servire da sedili. All’orizzonte si scorge il fiordo
e le isole. Non si vede la distesa del mare. È una
chiara notte d’estate. Una luce rosso gialla fluttua
nell’aria. Si odono in lontananza canti a quattro
voci che vengono dalle colline di dietro.</i>
</p>

<h3>SCENA I.
<span class="smaller"><span class="smcap">Ballested</span> <i>con una</i> <span class="smcap">Comitiva.</span></span></h3>

<p>
(<i>Alcuni giovani della città, uomini e donne vengono
da destra chiacchierando fra loro, passano
davanti all’albero ed escono da sinistra. Poco
dopo viene Ballested che guida dei touristes
d’ambo i sessi. Ha in mano scialli e valigie</i>).
</p>

<p>
<span class="smcap">Ballested.</span> <i>Do you, see, làdies and gentlemen</i>....
Noi andremo anche là, dietro vi è un’altra <i>hauteur
e down again....</i> (<i>continua a parlare con
grande confusione di linguaggi, ed esce con
la sua schiera da sinistra</i>).
</p>

<p>
<span class="pagenum" id="Page_28">[28]</span>
</p>

<h3>SCENA II.
<span class="smaller"><span class="smcap">Hilda</span> <i>e</i> <span class="smcap">Violetta.</span></span></h3>

<p>
(<i>Hilda entra di corsa da destra e si ferma per
guardare dietro a sè. Violetta entra subito dopo
dalla stessa parte</i>).
</p>

<p>
<span class="smcap">Viol.</span> Perchè ti sei messa a correre avanti ed hai
lasciato Lyngstrand?
</p>

<p>
<span class="smcap">Hilda.</span> Perchè non posso camminare adagio.
Guarda come si trascina a poco a poco.
</p>

<p>
<span class="smcap">Viol.</span> Ma tu lo sai che è sofferente.
</p>

<p>
<span class="smcap">Hilda.</span> E credi che sia molto ammalato?
</p>

<p>
<span class="smcap">Viol.</span> Sì, purtroppo, povero giovane.
</p>

<p>
<span class="smcap">Hilda.</span> Oggi è venuto dal babbo, voglio domandargli
che cosa ne pensa lui del suo stato.
</p>

<p>
<span class="smcap">Viol.</span> Babbo mi disse che ha offeso i polmoni
e che non invecchierà.
</p>

<p>
<span class="smcap">Hilda.</span> Davvero! ha detto questo? l’avevo compreso
anch’io....
</p>

<p>
<span class="smcap">Viol.</span> Hilda, non fingere di non saper nulla.
</p>

<p>
<span class="smcap">Hilda.</span> Per chi mi prendi? (<i>a voce bassa</i>) Ecco il
signor Lyngstrand che è riuscito ad arrampicarsi
fino qui: Hans! non ti pare che guardandolo
in viso si indovini che il suo nome sia
Hans?
</p>

<p>
<span class="smcap">Viol.</span> (<i>a voce bassa</i>) Ti prego, procura di essere
buona.
</p>

<p>
<span class="pagenum" id="Page_29">[29]</span>
</p>

<h3>SCENA III.
<span class="smaller"><span class="smcap">Lyngstrand</span> <i>e</i> <span class="smcap">Dette.</span></span></h3>

<p>
<span class="smcap">Lyng.</span> (<i>viene da destra, con un ombrello in mano</i>)
Mi scusino signorine se io non posso correre.
</p>

<p>
<span class="smcap">Hilda.</span> Ha comperato un ombrello?
</p>

<p>
<span class="smcap">Lyng.</span> È di sua madre. Mi ha detto di servirmene
come bastone, avendo dimenticato il mio.
</p>

<p>
<span class="smcap">Viol.</span> Babbo e gli altri sono ancora laggiù?
</p>

<p>
<span class="smcap">Lyng.</span> Sì, signorina: suo padre è entrato al caffè
un momento, e gli altri sono seduti fuori ad ascoltare
la musica. Ma sua madre mi ha detto
che verrebbero qui.
</p>

<p>
<span class="smcap">Hilda.</span> (<i>fissandolo</i>) Si sente stanco?
</p>

<p>
<span class="smcap">Lyng.</span> Un poco: bisogna che mi metta a sedere
(<i>siede su una pietra</i>).
</p>

<p>
<span class="smcap">Hilda.</span> (<i>ritta davanti a lui</i>) Lo sa che si ballerà
sulla piazza?
</p>

<p>
<span class="smcap">Lyng.</span> Sì ho sentito che se ne parlava.
</p>

<p>
<span class="smcap">Hilda.</span> A lei non piace il ballo?
</p>

<p>
<span class="smcap">Viol.</span> (<i>che raccoglie fiori</i>) Hilda, ma lascia riposare
un poco il signor Lyngstrand.
</p>

<p>
<span class="smcap">Lyng.</span> (<i>a Hilda</i>) Sì, signorina, mi piacerebbe, se
potessi....
</p>

<p>
<span class="smcap">Hilda.</span> Non sa ballare?
</p>

<p>
<span class="smcap">Lyng.</span> Non ho detto questo: sono i miei polmoni
che me lo impediscono.
</p>

<p>
<span class="smcap">Hilda.</span> Questo male dunque, le è causa di dolori.
</p>

<p>
<span class="smcap">Lyng.</span> No, no (<i>sorridendo</i>) perchè infine ad esso
debbo se tutti sono così buoni, così gentili, così
compiacenti per me.
</p>

<p>
<span class="smcap">Hilda.</span> E poi non è un male pericoloso.
</p>

<p>
<span class="smcap">Lyng.</span> Pericoloso no. Da quando mi ha visitato
suo padre ne ho la certezza.
</p>

<p>
<span class="pagenum" id="Page_30">[30]</span>
</p>

<p>
<span class="smcap">Hilda.</span> Rimarrà qui, allora, fino a quando sarà
guarito?
</p>

<p>
<span class="smcap">Lyng.</span> Certamente.
</p>

<p>
<span class="smcap">Viol.</span> (<i>offrendogli dei fiori</i>) Tenga, signor Lyngstrand,
li metta all’occhiello.
</p>

<p>
<span class="smcap">Lyng.</span> Grazie, grazie, signorina: lei è troppo buona
con me.
</p>

<p>
<span class="smcap">Hild</span>a. (<i>guardando a destra</i>) Ecco che si mettono
in cammino.
</p>

<p>
<span class="smcap">Viol.</span> (<i>guarda anche lei</i>) Purchè sappiano venirvi:
ecco che già sbagliano strada.
</p>

<p>
<span class="smcap">Lyng.</span> (<i>alzandosi</i>) Vado io loro incontro: griderò
loro che si sbagliano.
</p>

<p>
<span class="smcap">Hilda.</span> Bisognerà gridare forte.
</p>

<p>
<span class="smcap">Viol.</span> No, è ancora troppo stanco.
</p>

<p>
<span class="smcap">Lyng.</span> Oh, la discesa non mi fa male (<i>via da destra</i>).
</p>

<p>
<span class="smcap">Hilda.</span> Ah sì, la discesa (<i>guardandolo allontanarsi</i>)
Ora corre e non pensa che poi dovrà risalire.
</p>

<p>
<span class="smcap">Viol.</span> Povero giovane!
</p>

<p>
<span class="smcap">Hilda.</span> Se Lyngstrand ti chiedesse in isposa, gli
diresti di sì?
</p>

<p>
<span class="smcap">Viol.</span> Dimmi, diventi pazza?
</p>

<p>
<span class="smcap">Hilda.</span> Se non fosse condannato veramente, lo accetteresti
come sposo?
</p>

<p>
<span class="smcap">Viol.</span> Mi sembra che piuttosto toccherebbe a te
sposarlo.
</p>

<p>
<span class="smcap">Hilda.</span> Mai! Non ha un soldo! non ha neppure da
mantenersi lui.
</p>

<p>
<span class="smcap">Viol.</span> Perchè allora ti occupi sempre del signor
Lyngstrand?
</p>

<p>
<span class="smcap">Hilda.</span> Per la sua malattia.
</p>

<p>
<span class="smcap">Viol.</span> Non mi sono mai accorta che tu lo compiangessi
per questo....
</p>

<p>
<span class="smcap">Hilda.</span> Non lo compiango, solo mi attrae....
</p>

<p>
<span class="smcap">Viol.</span> Che cosa?
</p>

<p>
<span class="smcap">Hilda.</span> Farlo parlare, fargli dire che non è pericolosamente
ammalato; sentirlo discorrere dei
suoi sogni per l’avvenire, della sua futura gloria
d’artista. Egli crede a tutto questo ed è felice.
<span class="pagenum" id="Page_31">[31]</span>
E nulla si realizzerà di quanto spera, nulla,
perchè egli morirà prima, e questo pensiero,
vedi, non manca d’interesse.
</p>

<p>
<span class="smcap">Viol.</span> Di interesse?...
</p>

<p>
<span class="smcap">Hilda.</span> Che cosa vuoi? è la mia opinione.
</p>

<p>
<span class="smcap">Viol.</span> Oh, Hilda! tu sei una cattiva ragazza!
</p>

<p>
<span class="smcap">Hilda.</span> Sì, voglio essere una cattiva ragazza a dispetto
di tutti. (<i>guardando a destra</i>) Eccoli finalmente.
Si direbbe che Arnholm non ama le
salite. (<i>voltandosi</i>) A proposito, sai che cosa ho
notato in Arnholm durante il desinare?
</p>

<p>
<span class="smcap">Viol.</span> Che cosa?
</p>

<p>
<span class="smcap">Hilda.</span> Comincia a perdere i capelli.
</p>

<p>
<span class="smcap">Viol.</span> Ma no, ti sbagli.
</p>

<p>
<span class="smcap">Hilda.</span> Non mi sbaglio niente affatto; e poi sul
viso, ha già delle rughe. Mio Dio, Violetta, come
hai potuto essere tanto innamorata di lui
quand’era tuo precettore?
</p>

<p>
<span class="smcap">Viol.</span> (<i>sorridendo</i>) Davvero non lo so. Mi ricordo
che piangevo dirottamente quando mi diceva
che non gli piaceva il mio nome.
</p>

<p>
<span class="smcap">Hilda.</span> Eri pur curiosa! (<i>guardando a destra</i>)
Guarda la donna del mare che parla con lui e
con babbo. Non mi meraviglierei se quei due
là se l’intendessero.
</p>

<p>
<span class="smcap">Viol.</span> È vergognoso quanto dici! Perchè ti permetti
di parlare così sul suo conto, ora che i
nostri rapporti sono ottimi?
</p>

<p>
<span class="smcap">Hilda.</span> Ottimi! Sei ancora ingenua, piccina mia.
No, i nostri rapporti con lei non saranno mai
buoni, perchè noi non possiamo soffrire lei, e
lei non può soffrire noi. Io non so perchè babbo
l’ha portata in casa; non è improbabile che
quella un giorno o l’altro diventi pazza.
</p>

<p>
<span class="smcap">Viol.</span> Pazza! Perchè?
</p>

<p>
<span class="smcap">Hilda.</span> Anche sua madre era pazza, o almeno, è
morta pazza.
</p>

<p>
<span class="smcap">Viol.</span> Dio mio, che cosa mi dici! Ma se anche ciò
che affermi è vero, non parlarne. Procura di
essere gentile, fallo per babbo: hai capito
Hilda?
</p>

<p>
<span class="pagenum" id="Page_32">[32]</span>
</p>

<h3>SCENA IV.
<span class="smaller"><span class="smcap">Dette, Lyngstrand, Wangel, Ellide</span> <i>ed</i> <span class="smcap">Arnholm.</span></span></h3>

<p>
<span class="smcap">Ellida.</span> (<i>accennando col dito al fondo della scena</i>)
È là non è vero, è là?
</p>

<p>
<span class="smcap">Arn.</span> Sì, in quella direzione.
</p>

<p>
<span class="smcap">Ellida.</span> Oh! il mare! il mare!
</p>

<p>
<span class="smcap">Viol.</span> (<i>a Arnholm</i>) Le piace questo Belvedere?
</p>

<p>
<span class="smcap">Arn.</span> Bellissimo: una vista magnifica.
</p>

<p>
<span class="smcap">Wan.</span> Non vi era mai venuto?
</p>

<p>
<span class="smcap">Arn.</span> Mai. Ai miei tempi era impossibile arrampicarsi
fin qui; non era tracciato neppure un
sentiero.
</p>

<p>
<span class="smcap">Wan.</span> Non lo fecero che l’anno scorso.
</p>

<p>
<span class="smcap">Viol.</span> Il panorama è più imponente veduto da Lodskellen;
quel poggio lassù.... (<i>accenna</i>).
</p>

<p>
<span class="smcap">Wan.</span> Vuoi andarci, Ellida?
</p>

<p>
<span class="smcap">Ellida.</span> (<i>sedendo su di una pietra</i>) No, grazie;
ma andateci voi; io vi aspetterò qui.
</p>

<p>
<span class="smcap">Wan.</span> Resterò con te. Le ragazze faranno da guida
ad Arnholm.
</p>

<p>
<span class="smcap">Viol.</span> Vuol venire con noi, signor Arnholm?
</p>

<p>
<span class="smcap">Arn.</span> Volentieri. E dobbiamo salire lassù?
</p>

<p>
<span class="smcap">Viol.</span> Sì, ma la strada è comodissima.
</p>

<p>
<span class="smcap">Hilda.</span> Larga abbastanza per lasciare posto a due
persone che la facciano tenendosi sotto braccio.
</p>

<p>
<span class="smcap">Arn.</span> (<i>scherzoso</i>) Ne è poi sicura piccola Hilda?
(<i>a Viol.</i>) Vuole che noi andiamo a vedere se
sua sorella ha detto il vero?
</p>

<p>
<span class="smcap">Viol.</span> (<i>sorridendo</i>) Come desidera (<i>escono a sinistra
tenendosi sotto braccio</i>).
</p>

<p>
<span class="smcap">Hilda.</span> (<i>a Lyngstrand</i>) Andiamo noi pure?
</p>

<p>
<span class="smcap">Lyng.</span> Tenendoci sotto braccio?
</p>

<p>
<span class="smcap">Hilda.</span> Perchè no?
</p>

<p>
<span class="pagenum" id="Page_33">[33]</span>
</p>

<p>
<span class="smcap">Lyng.</span> (<i>le offre il braccio sorridendo</i>) È curiosa
davvero!
</p>

<p>
<span class="smcap">Hilda.</span> Curiosa?
</p>

<p>
<span class="smcap">Lyng.</span> Abbiamo l’aria di due fidanzati.
</p>

<p>
<span class="smcap">Hilda.</span> Dunque lei non ha mai dato braccio a nessuna
signora? (<i>escono da sinistra</i>)
</p>

<h3>SCENA V.
<span class="smaller"><span class="smcap">Ellida</span> <i>e</i> <span class="smcap">Wangel.</span></span></h3>

<p>
<span class="smcap">Wan.</span> (<i>che è rimasto presso all’albero</i>) Ellida siamo
soli....
</p>

<p>
<span class="smcap">Ellida.</span> Siediti vicino a me.
</p>

<p>
<span class="smcap">Wan.</span> Qui tutto è calma, tutto tranquillità. Noi
possiamo parlare.
</p>

<p>
<span class="smcap">Ellida.</span> Di che cosa?
</p>

<p>
<span class="smcap">Wan.</span> Di te, Ellida, di noi, della nostra vita. Non
possiamo continuare a vivere così.
</p>

<p>
<span class="smcap">Ellida.</span> Che cosa desideri di più?
</p>

<p>
<span class="smcap">Wan.</span> Un’intimità completa, reciproca, come quella
di una volta....
</p>

<p>
<span class="smcap">Ellida.</span> Ah! se potessi! ma è impossibile!
</p>

<p>
<span class="smcap">Wan.</span> Credo avere indovinato i tuoi pensieri. Da
alcune parole che ti son sfuggite, da certe tue
osservazioni ho supposto che....
</p>

<p>
<span class="smcap">Ellida.</span> (<i>bruscamente</i>) Tu non hai indovinato
nulla; dimmi che non hai indovinato nulla.
</p>

<p>
<span class="smcap">Wan.</span> Ellida, il tuo carattere è leale; perchè tu
abbia la pace e la felicità bisogna che la tua
vita sia tutta franchezza e sincerità.
</p>

<p>
<span class="smcap">Ellida.</span> (<i>guardandolo attentamente</i>) Ebbene?
</p>

<p>
<span class="smcap">Wan.</span> Ebbene, tu non puoi essere la seconda moglie
di un uomo.
</p>

<p>
<span class="smcap">Ellida.</span> Che ti fa supporre questo?
</p>

<p>
<span class="pagenum" id="Page_34">[34]</span>
</p>

<p>
<span class="smcap">Wan.</span> Ne ho avuto più volte il presentimento: da
oggi ne ho acquistato più volte la certezza. Questa
festa preparata dalle ragazze, in ricordo della
loro madre!... Tu hai supposto che io pure
lo sapessi e non hai avuto torto; i ricordi di un
uomo non si cancellano; no, non posso dimenticare....
</p>

<p>
<span class="smcap">Ellida.</span> Lo so e lo comprendo.
</p>

<p>
<span class="smcap">Wan.</span> Nonpertanto t’inganni. A te sembra, che
l’altra, la madre dei miei figli, viva ancora,
che essa sia sempre tra noi, invisibile. Tu credi
che io divida il mio cuore tra lei e te. Ecco il
pensiero che ti toglie la pace, che t’appare
come una immoralità nella nostra vita. Ecco
perchè tu non puoi più, non vuoi più vivere
nella mia intimità, tu non vuoi più essere mia
moglie.
</p>

<p>
<span class="smcap">Ellida.</span> (<i>alzandosi</i>) Tu hai compreso tutto questo,
Wangel?
</p>

<p>
<span class="smcap">Wan.</span> Oggi ho letto chiaro fino in fondo all’anima
tua.
</p>

<p>
<span class="smcap">Ellida.</span> Ah! questo non lo credo!
</p>

<p>
<span class="smcap">Wan.</span> (<i>alzandosi</i>) Un’altra pena poi ti affligge.
</p>

<p>
<span class="smcap">Ellida.</span> (<i>spaventata</i>) Tu sai che io ho un altro
segreto?
</p>

<p>
<span class="smcap">Wan.</span> Sì. Tu non puoi vivere qui. Le nostre montagne
ti opprimono, qui non c’è abbastanza
luce per te, l’orizzonte non è abbastanza spazioso,
il vento non soffia abbastanza forte.
</p>

<p>
<span class="smcap">Ellida.</span> È vero; sia giorno o notte, sia inverno
o estate io mi sento sempre attratta verso il
mare.
</p>

<p>
<span class="smcap">Wan.</span> Lo so, mia cara. (<i>mettendole una mano sul
capo</i>) Ed ecco perchè la cara bambina ammalata,
tornerà a casa sua.
</p>

<p>
<span class="smcap">Ellida.</span> Che cosa dici?
</p>

<p>
<span class="smcap">Wan.</span> Noi partiremo.
</p>

<p>
<span class="smcap">Ellida.</span> Partiremo!
</p>

<p>
<span class="smcap">Wan.</span> Sì, andremo sulle rive del mare, in un
luogo dove troverai il nido che ti abbisogna.
</p>

<p>
<span class="pagenum" id="Page_35">[35]</span>
</p>

<p>
<span class="smcap">Ellida.</span> Non pensiamoci, è un sogno: tu non
puoi vivere lontano da questi luoghi.
</p>

<p>
<span class="smcap">Wan.</span> E credi che potrei vivere senza di te?
</p>

<p>
<span class="smcap">Ellida.</span> Ma io ricuso e resto. Io ti appartengo.
</p>

<p>
<span class="smcap">Wan.</span> E credi davvero di appartenermi, Ellida?
</p>

<p>
<span class="smcap">Ellida.</span> Non ne parliamo più: tu tieni qui tutto
ciò che ti fa vivere e respirare.
</p>

<p>
<span class="smcap">Wan.</span> Per me, procurerò adattarmi. Noi partiremo.
Sono deciso, Ellida, assolutamente deciso.
</p>

<p>
<span class="smcap">Ellida.</span> Che ci guadagneremo?
</p>

<p>
<span class="smcap">Wan.</span> Tu ritroverai la tua salute e la tua tranquillità.
</p>

<p>
<span class="smcap">Ellida.</span> Chi sa? Ma tu? Bisogna pensare a te; che
cosa guadagnerai?
</p>

<p>
<span class="smcap">Wan.</span> Ti riconquisterò, mia adorata!
</p>

<p>
<span class="smcap">Ellida.</span> È impossibile, Wangel, non lo potrai.
Ed è questo che è orribile, che mi rende disperata.
</p>

<p>
<span class="smcap">Wan.</span> Bisogna tentare. Fino a quando rimarrai
qui, questi pensieri non ti abbandoneranno
mai; bisogna fuggire questi luoghi il più presto
possibile: bisogna ed io lo voglio, capisci!
</p>

<p>
<span class="smcap">Ellida.</span> No, no: è meglio che ti dica ogni cosa:
tu non devi essere infelice per me, tanto più
che il tuo sacrificio non servirebbe a nulla.
Sappi una volta ciò che sento, ciò che penso.
Siediti vicino a me. (<i>siedono sopra i sassi</i>).
</p>

<p>
<span class="smcap">Wan.</span> Suvvia, Ellida, coraggio.
</p>

<p>
<span class="smcap">Ellida.</span> Il giorno in cui sei venuto laggiù a chiedermi
se volevo, se potevo essere tua, francamente,
lealmente mi hai parlalo del tuo primo
matrimonio, e della felicità che esso ti aveva
arrecato.
</p>

<p>
<span class="smcap">Wan.</span> Dicevo la verità.
</p>

<p>
<span class="smcap">Ellida.</span> Sì, sì, non ne dubito ma non parliamo
di ciò ora. Voglio solo ricordarti che io pure
fui franca con te, poichè ti confessai che avevo
amato un altr’uomo e che questo era stato
quasi il mio fidanzato.
</p>

<p>
<span class="smcap">Wan.</span> Quasi?
</p>

<p>
<span class="pagenum" id="Page_36">[36]</span>
</p>

<p>
<span class="smcap">Ellida.</span> Sì, ma durò poco: partì, e ogni legame
che ci univa fu rotto. Era quella tutta la verità.
</p>

<p>
<span class="smcap">Wan.</span> Perchè, Ellida, tornare sul passato? Io non
avevo alcun diritto di interrogarti e chiederti
il nome di quell’uomo.
</p>

<p>
<span class="smcap">Ellida.</span> Tu fosti sempre delicato.
</p>

<p>
<span class="smcap">Wan.</span> (<i>sorridente</i>). Eppoi non era difficile indovinare....
</p>

<p>
<span class="smcap">Ellida.</span> Indovinare il suo nome?
</p>

<p>
<span class="smcap">Wan.</span> Sicuro. A Skjoldvik e nei dintorni, non
vi erano troppi uomini per poter spaziare sulla
scelta, o piuttosto, non ve n’era che un solo
che potesse....
</p>

<p>
<span class="smcap">Ellida.</span> Tu supponi adesso che quest’uomo fosse
Arnholm?
</p>

<p>
<span class="smcap">Wan.</span> Sì! Non è lui?
</p>

<p>
<span class="smcap">Ellida.</span> No. Ti ricordi quando, verso la fine d’autunno
approdò a Skjoldvik quella grande nave
americana, per riparare ad un’avaria?
</p>

<p>
<span class="smcap">Wan.</span> Me ne ricordo; fu a bordo di quella nave
che una mattina venne trovato il capitano assassinato.
Fui chiamato io a fare l’autopsia del
cadavere. Si disse che l’assassino fosse stato
il secondo pilota.
</p>

<p>
<span class="smcap">Ellida.</span> Nessuno può affermarlo, perchè nessuno
può provarlo.
</p>

<p>
<span class="smcap">Wan.</span> Eppure, se non fosse stato lui, perchè quel
pilota si sarebbe annegato?
</p>

<p>
<span class="smcap">Ellida.</span> Non si è annegato: è partito a bordo di
una baleniera.
</p>

<p>
<span class="smcap">Wan.</span> (<i>stupito</i>) Come lo sai tu?
</p>

<p>
<span class="smcap">Ellida.</span> (<i>padroneggiandosi</i>) Lo so. Wangel, perchè
quel pilota.... era il mio fidanzato.
</p>

<p>
<span class="smcap">Wan.</span> (<i>con grande stupore</i>) Che cosa dici Ellida?
È mai possibile?
</p>

<p>
<span class="smcap">Ellida.</span> Sì, era il mio fidanzato.
</p>

<p>
<span class="smcap">Wan.</span> Ma eri pazza dunque.... fidanzarti con uno
sconosciuto? Come si chiamava?
</p>

<p>
<span class="smcap">Ellida.</span> Allora si faceva chiamare Friman, più
<span class="pagenum" id="Page_37">[37]</span>
tardi le sue lettere portarono la firma di Alfredo
Johnston.
</p>

<p>
<span class="smcap">Wan.</span> Da dove veniva?
</p>

<p>
<span class="smcap">Ellida.</span> Dalla Finlandia, mi disse. Credo che egli
fosse nato là, e che abbia in seguito emigrato
con suo padre.
</p>

<p>
<span class="smcap">Wan.</span> Eppoi....
</p>

<p>
<span class="smcap">Ellida.</span> Eppoi non so più nulla: noi non parlavamo
mai del passato.
</p>

<p>
<span class="smcap">Wan.</span> Di che cosa parlavate?
</p>

<p>
<span class="smcap">Ellida.</span> Sopratutto del mare: parlavamo della
tempesta e dei giorni di calma, delle notti scure
e dei giorni pieni di sole. Parlavamo delle
balene, delle foche, che si trascinano sugli scogli
ai raggi del sole, e delle aquile e delle Sirene.
Allora mi sembrava che quegli esseri dovessero
appartenere alla stessa sua razza; e mi
pareva che io stessa dovessi appartenere all’Oceano.
</p>

<p>
<span class="smcap">Wan.</span> E fu allora che ti sei fidanzata con quell’uomo?
</p>

<p>
<span class="smcap">Ellida.</span> Sì. Egli mi disse «è necessario».
</p>

<p>
<span class="smcap">Wan.</span> Necessario? Ma tu non avevi la tua volontà?
</p>

<p>
<span class="smcap">Ellida.</span> Quando gli ero vicino, no. E quando mi
lasciava io non potevo spiegarmi questo fascino.
</p>

<p>
<span class="smcap">Wan.</span> Lo vedevi spesso?
</p>

<p>
<span class="smcap">Ellida.</span> Spesso no. Venne un giorno a visitare il
faro, ed è così che l’ho conosciuto; poi ci incontrammo
di quando in quando. Ma successe
l’assassinio del capitano e fu costretto a fuggire.
</p>

<p>
<span class="smcap">Wan.</span> Racconta.... racconta....
</p>

<p>
<span class="smcap">Ellida.</span> Un mattino, era appena giorno, ho ricevuto
un suo biglietto nel quale mi pregava di
andare ad aspettarlo a Brathammeren, sai, il
capo che c’è tra il faro e Skjoldvik.
</p>

<p>
<span class="smcap">Wan.</span> Lo conosco.
</p>

<p>
<span class="smcap">Ellida.</span> Mi scriveva di andare perchè aveva da
parlarmi.
</p>

<p>
<span class="pagenum" id="Page_38">[38]</span>
</p>

<p>
<span class="smcap">Wan.</span> Ci sei andata?
</p>

<p>
<span class="smcap">Ellida.</span> Non potevo fare altrimenti. Allora mi
raccontò che aveva ucciso il suo capitano, durante
la notte.
</p>

<p>
<span class="smcap">Wan.</span> Fu lui che ti ha confessato?...
</p>

<p>
<span class="smcap">Ellida.</span> Sì, ma aggiunse che quel delitto era
giusto e naturale. Non volle dirmi di più, adducendo
la scusa che non poteva parlare.
</p>

<p>
<span class="smcap">Wan.</span> E gli hai creduto?
</p>

<p>
<span class="smcap">Ellida.</span> Sì. Alla fine egli dovette partire, ma al
momento di lasciarmi... non puoi immaginarti
quello che fece.
</p>

<p>
<span class="smcap">Wan.</span> Che cosa?
</p>

<p>
<span class="smcap">Ellida.</span> Si tolse dal dito un anello, che portava
sempre con sè, volle che gli dessi un altro mio
anello, poi, unendoli tra loro, e dicendo che da
quel momento noi ci sposavamo col mare, lanciò
lontano, lontano nei flutti, i due piccoli dischi
d’oro.
</p>

<p>
<span class="smcap">Wan.</span> E tu, Ellida, tu hai accettato?
</p>

<p>
<span class="smcap">Ellida.</span> In quel momento io ero dominata da una
forza superiore. Come Dio volle partì... Tornai
allora di corsa a casa e mi persuasi che ciò che
avevo fatto era una pazzia!
</p>

<p>
<span class="smcap">Wan.</span> Ma tu mi hai parlato di lettere: ti ha
scritto?
</p>

<p>
<span class="smcap">Ellida.</span> Prima, poche righe da Arcangelo; mi diceva
solamente che partiva per l’America, e mi
dava il suo indirizzo per rispondergli.
</p>

<p>
<span class="smcap">Wan.</span> Gli hai risposto?
</p>

<p>
<span class="smcap">Ellida.</span> Subito. Naturalmente gli scrissi che tutto
doveva essere finito tra noi; che non doveva
più pensare a me, e ch’io volevo dimenticarlo.
</p>

<p>
<span class="smcap">Wan.</span> E ti continuò a scrivere?
</p>

<p>
<span class="smcap">Ellida.</span> Sì.
</p>

<p>
<span class="smcap">Wan.</span> Rispondendo alla tua lettera?
</p>

<p>
<span class="smcap">Ellida.</span> Alla mia lettera non rispose neppure una
parola: come se non gli avessi scritto nulla. Mi
diceva semplicemente che bisognava aspettare,
che m’avrebbe avvisata all’epoca in cui avrebbe
<span class="pagenum" id="Page_39">[39]</span>
potuto chiamarmi a sè e che allora io avrei
dovuto raggiungerlo immediatamente.
</p>

<p>
<span class="smcap">Wan.</span> Dunque, non rinunciò a te?
</p>

<p>
<span class="smcap">Ellida.</span> Tornai a scrivergli, tornando a ripetere,
con più forza, quanto gli avevo detto, ma lui
non si diede per inteso e mi rispose senza una
sola allusione alla nostra rottura. Compresi che
era inutile insistere e non gli scrissi più.
</p>

<p>
<span class="smcap">Wan.</span> E non hai più avuto sue nuove?
</p>

<p>
<span class="smcap">Ellida.</span> Sì, mi scrisse ancora tre volte: una prima
lettera da S. Francisco di California, un’altra
dalla China ed una terza dall’Australia. Mi diceva
che doveva partire per le miniere d’oro.
Da allora non so più nulla.
</p>

<p>
<span class="smcap">Wan.</span> Quest’uomo esercita su te una strana influenza,
Ellida. Bisogna che tu non pensi più a
lui. Me lo prometti, mia cara Ellida? Noi cambieremo
vita. Andremo in cerca di un’aria un
poco più fredda. Ti piace l’aria fortificante del
mare?
</p>

<p>
<span class="smcap">Ellida.</span> Non me ne parlare, te ne supplico. Non
v’è mezzo per guarirmi; neppure il mare potrebbe
liberarmi da questo mio male.
</p>

<p>
<span class="smcap">Wan.</span> Di qual male tu parli?
</p>

<p>
<span class="smcap">Ellida.</span> Parlo di questo terrore, di questa potenza
spaventevole.
</p>

<p>
<span class="smcap">Wan.</span> Ma te ne sei liberata da un pezzo, da quando
l’hai licenziato. Ormai tutto è finito.
</p>

<p>
<span class="smcap">Ellida.</span> (<i>alzandosi bruscamente</i>) No! ecco, la sventura
appunto è che non è vero che tutto sia finito!
</p>

<p>
<span class="smcap">Wan.</span> Non è finito?
</p>

<p>
<span class="smcap">Ellida.</span> E temo che questo legame non abbia a
finir mai.
</p>

<p>
<span class="smcap">Wan.</span> (<i>a voce soffocata</i>) Tu vuoi dire allora che
hai sempre nel cuore l’immagine di quell’uomo.
</p>

<p>
<span class="smcap">Ellida.</span> Un giorno ho creduto di averlo dimenticato,
poi a poco a poco, ricomparve.
</p>

<p>
<span class="smcap">Wan.</span> Da quando?
</p>

<p>
<span class="smcap">Ellida.</span> Da circa tre anni o poco più. Ero allora
in istato interessante.
</p>

<p>
<span class="pagenum" id="Page_40">[40]</span>
</p>

<p>
<span class="smcap">Wan.</span> Ah! tu eri?... Ora mi spiego molte cose.
</p>

<p>
<span class="smcap">Ellida.</span> Ti inganni. Quel sentimento che si è impadronito
di me, tu non puoi averlo notato, ed
io stessa non lo saprei definire.
</p>

<p>
<span class="smcap">Wan.</span> (<i>con uno sguardo di terrore</i>) Da tre anni
dunque.... tu ami un altr’uomo.... uno straniero.
</p>

<p>
<span class="smcap">Ellida.</span> No, io non amo che te.
</p>

<p>
<span class="smcap">Wan.</span> (<i>dolcemente</i>) E allora perchè non hai voluto
essere con me.... veramente mia moglie?
</p>

<p>
<span class="smcap">Ellida.</span> Sempre a cagione di quest’orribile sentimento
che quell’uomo mi ha inspirato.
</p>

<p>
<span class="smcap">Wan.</span> Spiegati meglio.
</p>

<p>
<span class="smcap">Ellida.</span> È un fenomeno! un male! un turbamento
strano, violento che solo il mare.... perchè tu
devi sapere, Wangel...
</p>

<h3>SCENA VI.
<span class="smaller"><span class="smcap">Detti, Arnholm, Violetta, Hilda</span> <i>e</i> <span class="smcap">Lyngstrand.</span></span></h3>

<p>
(<i>Giovani della città che entrano da sinistra ed
escono da destra salutando</i>).
</p>

<p>
<span class="smcap">Viol.</span> Voi altri due restate ancora qui?
</p>

<p>
<span class="smcap">Ellida.</span> Sì, si sta tanto bene su questo poggio. È
così fresco!
</p>

<p>
<span class="smcap">Arn.</span> Noi andiamo a ballare.
</p>

<p>
<span class="smcap">Wan.</span> Vi raggiungeremo subito.
</p>

<p>
<span class="smcap">Hilda.</span> Allora arrivederci.
</p>

<p>
<span class="smcap">Ellida.</span> Scusi, signor Lyngstrand; si trattenga un
momento. (<i>Lyngstrand si ferma, gli altri escono
da destra</i>).
</p>

<p>
<span class="smcap">Ellida.</span> (<i>a Lyngstrand</i>) Va a ballare anche lei?
</p>

<p>
<span class="smcap">Lyng.</span> No, signora, non mi azzardo.
</p>

<p>
<span class="smcap">Ellida.</span> Fa bene ad essere prudente. Lei non è
ristabilito completamente a quanto pare.
</p>

<p>
<span class="pagenum" id="Page_41">[41]</span>
</p>

<p>
<span class="smcap">Lyng.</span> Non del tutto.
</p>

<p>
<span class="smcap">Ellida.</span> (<i>con esitazione</i>) A che epoca ha fatto quel
tal viaggio?...
</p>

<p>
<span class="smcap">Lyng.</span> Quello che causò il mio male?
</p>

<p>
<span class="smcap">Ellida.</span> Sì, quello di cui parlavamo stamane.
</p>

<p>
<span class="smcap">Lyng.</span> Sono quasi tre anni.
</p>

<p>
<span class="smcap">Ellida.</span> Tre anni?
</p>

<p>
<span class="smcap">Lyng.</span> Sissignora: lasciammo l’America in febbraio,
e abbiamo naufragato in marzo, all’epoca
delle tempeste equinoziali.
</p>

<p>
<span class="smcap">Ellida.</span> (<i>guardando Wangel</i>) E fu allora che....
</p>

<p>
<span class="smcap">Wan.</span> Ma, cara Ellida....
</p>

<p>
<span class="smcap">Ellida.</span> Io non voglio trattenerlo di più, signor
Lyngstrand. Raggiunga gli altri, ma dia retta
a me, procuri di non ballare.
</p>

<p>
<span class="smcap">Lyng.</span> Sissignora, l’obbedirò. (<i>esce da destra</i>).
</p>

<p>
<span class="smcap">Wan.</span> Perchè gli hai fatto quelle domande?
</p>

<p>
<span class="smcap">Ellida.</span> Johnston era a bordo con lui; ne sono sicura.
</p>

<p>
<span class="smcap">Wan.</span> Che cosa te lo fa supporre?
</p>

<p>
<span class="smcap">Ellida.</span> (<i>senza rispondergli</i>) A bordo Johnston
seppe che mi ero maritata con un altro durante
la sua assenza, e, contemporaneamente io fui
assalita da questa malattia.
</p>

<p>
<span class="smcap">Wan.</span> Quegli di cui mi parlavi poc’anzi?
</p>

<p>
<span class="smcap">Ellida.</span> Sì. Mi è sempre vicino! O davanti, o ai
lati, io lo vedo. Egli non mi guarda mai ma
mi segue sempre!
</p>

<p>
<span class="smcap">Wan.</span> Lo vedi?
</p>

<p>
<span class="smcap">Ellida.</span> Come lo vidi l’ultima volta, dieci anni
or sono a Brathammeren. Vedo sopratutto distintamente
la spilla della sua cravatta con una
grossa perla celeste. Quella perla ricorda l’occhio
di un pesce morto e pare che mi fissi
sempre!
</p>

<p>
<span class="smcap">Wan.</span> Mia cara Ellida, tu sei ammalata più di
quello che io non credevo; più di quello che tu
stessa non t’immagini.
</p>

<p>
<span class="smcap">Ellida.</span> Lo so. Aiutami, Wangel, se lo puoi, perchè
sento che questo male mi uccide.
</p>

<p>
<span class="pagenum" id="Page_42">[42]</span>
</p>

<p>
<span class="smcap">Wan.</span> Ed hai potuto passare tre anni in questo
stato d’animo; hai potuto sopportare tante sofferenze
senza confidarti con me?
</p>

<p>
<span class="smcap">Ellida.</span> Non l’ho potuto prima d’oggi in cui questa
confidenza è divenuta necessaria per te stesso.
Se avessi dovuto dirti tutto, avrei dovuto
confessarti cosa inesplicabile, indicibile....
</p>

<p>
<span class="smcap">Wan.</span> Indicibile??...
</p>

<p>
<span class="smcap">Ellida.</span> (<i>allontanandolo con la mano</i>) No, no,
no; non mi chiedere nulla! Wangel, come spieghi
tu gli strani occhi che aveva il nostro bambino?
</p>

<p>
<span class="smcap">Wan.</span> Ma, Ellida, t’assicuro che la tua è una illusione....
Gli occhi del nostro bambino non avevano
nulla di speciale.
</p>

<p>
<span class="smcap">Ellida.</span> No, non è vero! Come non l’hai osservato?
Gli occhi di quel fanciullo cambiavano di
colore, come il mare, secondo il buono o cattivo
tempo. Oh! tu non potevi porvi attenzione,
perchè tu non dubitavi.
</p>

<p>
<span class="smcap">Wan.</span> Ebbene, sia pure come dici: a che vuoi
concludere?
</p>

<p>
<span class="smcap">Ellida.</span> (<i>a voce bassa e avvicinandosi a lui</i>) Quegli
occhi io gli ho veduti un’altra volta.
</p>

<p>
<span class="smcap">Wan.</span> Quando? Dove?
</p>

<p>
<span class="smcap">Ellida.</span> A Brathammeren... dieci anni or sono....
</p>

<p>
<span class="smcap">Wan.</span> (<i>rinculando d’un passo</i>) Che cosa mai dici?
</p>

<p>
<span class="smcap">Ellida.</span> (<i>con voce bassa e tremante</i>). Il fanciullo
aveva gli occhi dello straniero.
</p>

<p>
<span class="smcap">Wan.</span> (<i>con un grido involontario</i>) Ellida!
</p>

<p>
<span class="smcap">Ellida.</span> (<i>disperata, alzando le mani in atto di
supplica</i>) Tu ora devi comprendere perchè io
non voglio, non posso vivere con te... come moglie!...
(<i>si volge rapidamente e fugge da destra</i>).
</p>

<p>
<span class="smcap">Wan.</span> (<i>rincorrendola, grida</i>) Ellida! Sventurata
Ellida, mia povera Ellida!
</p>

<p class="pad2 center large">
FINE DELL’ATTO SECONDO.
</p>

<div class="chapter">
<p>
<span class="pagenum" id="Page_43">[43]</span>
</p>

<h2>ATTO TERZO.</h2>
</div>

<p>
<i>Una parte del giardino del dottor Wangel. Viale
ombreggiato da vecchi alberi. A destra uno
stagno. Una siepe separa il giardino dal sentiero.
Il fiordo al fondo dell’orizzonte; si vedono
le cime dei monti. La sera cade.</i>
</p>

<h3>SCENA I.
<span class="smaller"><span class="smcap">Violetta, Hilda, Lyngstrand</span> <i>quindi</i> <span class="smcap">Arnholm</span>.</span></h3>

<p>
(<i>Violetta è seduta su una panchina di pietra; è
ancora occupata a cucire. Vicino a lei, sulla
panca, ci sono dei libri ed una borsa da lavoro.
Hilda e Lyngstrand stanno pescando allo stagno</i>).
</p>

<p>
<span class="smcap">Hilda.</span> (<i>facendo un gesto a Lyngstrand</i>) Stia fermo.
Eccone là uno grosso!
</p>

<p>
<span class="smcap">Lyng.</span> (<i>guardando</i>) Dov’è?
</p>

<p>
<span class="smcap">Hilda.</span> (<i>segnando col dito</i>) Non può vederlo... Laggiù.
E guardi ancora là. Eccone un altro. (<i>guardando
dalla parte degli alberi</i>) Auf! adesso vien
lui e me li farà scappare.
</p>

<p>
<span class="smcap">Viol.</span> (<i>alzando la testa</i>) Chi viene?
</p>

<p>
<span class="smcap">Hilda.</span> Il tuo professore.
</p>

<p>
<span class="smcap">Viol.</span> Il mio professore?
</p>

<p>
<span class="smcap">Hilda.</span> Eh, mio Dio, non è certo il mio.
</p>

<p>
<span class="pagenum" id="Page_44">[44]</span>
</p>

<p>
<span class="smcap">Arn.</span> (<i>viene da destra del viale degli alberi</i>) Vi sono
anche dei pesci nello stagno?
</p>

<p>
<span class="smcap">Hilda.</span> Qualche pesciolino.
</p>

<p>
<span class="smcap">Arn.</span> E vivono in quell’acqua?
</p>

<p>
<span class="smcap">Hilda.</span> A quel che pare: ora pensiamo noi a regolare
i loro conti.
</p>

<p>
<span class="smcap">Arn.</span> Perchè non pescano nel fiordo?
</p>

<p>
<span class="smcap">Lyng.</span> Lo stagno ha maggior mistero.
</p>

<p>
<span class="smcap">Hilda.</span> È più interessante. Ha preso il suo bagno?
</p>

<p>
<span class="smcap">Arn.</span> Or ora.
</p>

<p>
<span class="smcap">Hilda.</span> Prudentemente ella sarà rimasto nella
vasca.
</p>

<p>
<span class="smcap">Arn.</span> Non sono un forte nuotatore.
</p>

<p>
<span class="smcap">Hilda.</span> Sa fare il morto?
</p>

<p>
<span class="smcap">Arn.</span> No, signorina.
</p>

<p>
<span class="smcap">Hilda.</span> Io sì. (<i>a Lyngstrand</i>) Andiamo a pescare
più in là. (<i>escono da destra costeggiando lo
stagno</i>).
</p>

<h3>SCENA II.
<span class="smaller"><span class="smcap">Arnholm</span> <i>e</i> <span class="smcap">Violetta.</span></span></h3>

<p>
<span class="smcap">Arn.</span> (<i>avvicinandosi a Violetta</i>) Lei così sola, Violetta?
</p>

<p>
<span class="smcap">Viol.</span> Di solito.
</p>

<p>
<span class="smcap">Arn.</span> La sua mamma non è in giardino?
</p>

<p>
<span class="smcap">Viol.</span> È uscita col babbo: passeggeranno sotto il
viale.
</p>

<p>
<span class="smcap">Arn.</span> Come stava oggi?
</p>

<p>
<span class="smcap">Viol.</span> Non lo so, mi sono dimenticata di domandarglielo.
</p>

<p>
<span class="smcap">Arn.</span> Che libri sono codesti che legge?
</p>

<p>
<span class="smcap">Viol.</span> L’uno è un trattato di botanica, l’altro di
geologia.
</p>

<p>
<span class="smcap">Arn.</span> E si diverte in quelle letture?
</p>

<p>
<span class="pagenum" id="Page_45">[45]</span>
</p>

<p>
<span class="smcap">Viol.</span> Sì, quando ne ho il tempo; ma ne ho poco,
perchè debbo accudire alle faccende di casa.
</p>

<p>
<span class="smcap">Arn.</span> Ma sua madre.... la sua matrina non l’aiuta?
</p>

<p>
<span class="smcap">Viol.</span> No, sono io che mi occupo di tutto. Nei due
anni in cui babbo fu solo, fui obbligata a prendere
la direzione della casa, eppoi ho continuato....
</p>

<p>
<span class="smcap">Arn.</span> Ma però ha sempre per la lettura la passione
di una volta?
</p>

<p>
<span class="smcap">Viol.</span> Leggo volentieri qualche libro utile, vien
volentieri il desiderio di conoscere la vita, poichè
qui noi si vive quasi segregati da tutti.
</p>

<p>
<span class="smcap">Arn.</span> Non dica questo, Violetta.
</p>

<p>
<span class="smcap">Viol.</span> Conduciamo la medesima esistenza che i
pesci dello stagno. Essi hanno vicino i fiordi
dove vanno e vengono migliaia di pesci del mare,
pesci liberi, ma i poveri pesciolini domestici
non ne sanno nulla, vivono nella loro acqua
sempre ferma e non godranno mai la loro parte
di vita libera.
</p>

<p>
<span class="smcap">Arn.</span> Avrebbero torto a desiderarlo.
</p>

<p>
<span class="smcap">Viol.</span> Forse non si avvedrebbero neppure del
cambiamento.
</p>

<p>
<span class="smcap">Arn.</span> D’altra parte lei non può dire che qui si viva
in una completa solitudine: almeno durante la
estate. È qualche giorno che la sua casa è trasformata
in un centro di ritrovo di vita mondana.
È un via vai di gente di passaggio.
</p>

<p>
<span class="smcap">Viol.</span> (<i>sorridendo</i>) È perchè lei è uno di quelli
che sono di passaggio, che ora vuol burlarsi di
noi?
</p>

<p>
<span class="smcap">Arn.</span> Burlarmi? Come può supporlo?
</p>

<p>
<span class="smcap">Viol.</span> Sì, tutte quelle parole — centro di ritrovo,
vita mondana — le avrà udite dagli abitanti
della città che si compiacciono a ripeterle.
</p>

<p>
<span class="smcap">Arn.</span> È vero.
</p>

<p>
<span class="smcap">Viol.</span> In realtà è un errore. Che vantaggio ne
proviamo noi, che abitiamo sempre qui, di vedere
dei forestieri di passaggio che vengono
<span class="pagenum" id="Page_46">[46]</span>
per ammirare il sole a mezzanotte? Noi siamo
costretti a vivere qui tutta la nostra vita, nel
nostro stagno, come quei pesci.
</p>

<p>
<span class="smcap">Arn.</span> (<i>sedendosi vicino a Violetta</i>) Violetta, le è di
peso codesta vita ritirata? Desidera qualche
cosa....
</p>

<p>
<span class="smcap">Viol.</span> Forse.
</p>

<p>
<span class="smcap">Arn.</span> Che cosa?
</p>

<p>
<span class="smcap">Viol.</span> Prima di tutto partire, eppoi istruirmi; poter
studiar molto.
</p>

<p>
<span class="smcap">Arn.</span> Quando ero suo professore, Wangel mi diceva
spesso di lasciarla studiare ciò che voleva.
</p>

<p>
<span class="smcap">Viol.</span> Povero babbo, egli parla molto ma quando
si tratta di passare ai fatti, di prendere una risoluzione....
manca d’energia.
</p>

<p>
<span class="smcap">Arn.</span> Pur troppo ha ragione: manca d’energia!...
Ma non gli ha mai parlato del suo desiderio?
</p>

<p>
<span class="smcap">Viol.</span> No, mai.
</p>

<p>
<span class="smcap">Arn.</span> Ebbene, perchè non gliene parla? Non aspetti
che sia troppo tardi.
</p>

<p>
<span class="smcap">Viol.</span> Forse perchè anch’io manco d’energia. È
un difetto che avrò ereditato da mio padre.
</p>

<p>
<span class="smcap">Arn.</span> Hem.... lo crede?...
</p>

<p>
<span class="smcap">Viol.</span> Sì, disgraziatamente. Eppoi, babbo non ha
tempo di pensare a me ed al mio avvenire, e non
ne ha nemmeno più la voglia. La sua vita è
completamente assorbita da quella di Ellida.
</p>

<p>
<span class="smcap">Arn.</span> Da quella di....
</p>

<p>
<span class="smcap">Viol.</span> Voglio dire che lui e la mia matrigna....
(<i>s’interrompe</i>) Lei mi capisce: babbo e mamma
hanno i loro interessi.
</p>

<p>
<span class="smcap">Arn.</span> In questo caso sarebbe meglio andar via di
qui.
</p>

<p>
<span class="smcap">Viol.</span> Forse. Ma mi sembra, che, malgrado tutto,
io non abbia il diritto di lasciare il babbo.
</p>

<p>
<span class="smcap">Arn.</span> Un giorno o l’altro dovrà bene lasciarlo:
più presto ciò avverrà, meglio sarà.
</p>

<p>
<span class="smcap">Viol.</span> Capisco anch’io che questo passo dovrò farlo,
perchè anch’io debbo pensare al mio avvenire.
<span class="pagenum" id="Page_47">[47]</span>
Se mi morisse il babbo non avrei nessuno
a cui ricorrere. Povero babbo, il solo pensiero
di separarmi da lui mi spaventa.
</p>

<p>
<span class="smcap">Arn.</span> La spaventa?
</p>

<p>
<span class="smcap">Viol.</span> Sì, per lui.
</p>

<p>
<span class="smcap">Arn.</span> Ma presso di lui resterebbe sempre la signora
Ellida.
</p>

<p>
<span class="smcap">Viol.</span> Lei non ha il tatto, la delicatezza della
mia povera mamma! Vi sono molte cose che essa
non vede neppure, o non vuol vedere e delle
quali non si occupa. Non so poi spiegarne la
ragione.
</p>

<p>
<span class="smcap">Arn.</span> Hem.... la comprendo, signorina....
</p>

<p>
<span class="smcap">Viol.</span> Povero babbo, anche lui ha le sue debolezze!
Lei l’avrà notato. Eppoi ha troppe poche occupazioni,
e sua moglie non sa sostenerlo, aiutarlo
nelle lunghe ore di ozio. E di questo forse,
una parte della colpa è di babbo.
</p>

<p>
<span class="smcap">Arn.</span> Ah! che le fa pensare ciò?
</p>

<p>
<span class="smcap">Viol.</span> Papà vuole sempre visi sorridenti intorno
a lui. Egli dice che in casa deve sempre splendere
il sole, la gioia. Ecco perchè ho paura ogni
qualvolta lo vedo provare qualche rimedio
per guarirla.... Non ci riuscirà.
</p>

<p>
<span class="smcap">Arn.</span> Lei lo crede?
</p>

<p>
<span class="smcap">Viol.</span> Sì, e questo pensiero mi perseguita sempre....
(<i>con collera</i>) Non è ingiusta codesta forzata
permanenza in casa? Io sono inutile a mio
padre e, d’altra parte, ho verso me stessa dei
doveri che non posso compiere.
</p>

<p>
<span class="smcap">Arn.</span> Cara Violetta, su questo noi dobbiamo parlare
seriamente.
</p>

<p>
<span class="smcap">Viol.</span> Non gioverà gran che: bisogna dire che io
sono destinata a passare qui la mia vita, presso
questo stagno.
</p>

<p>
<span class="smcap">Arn.</span> Ah, no!... dipende da lei....
</p>

<p>
<span class="smcap">Viol.</span> (<i>con vivacità</i>) Lo crede?
</p>

<p>
<span class="smcap">Arn.</span> Sì, da lei, da lei sola.
</p>

<p>
<span class="smcap">Viol.</span> Ah! se potessi soltanto.... Vuol forse tentare
di decidere il babbo?...
</p>

<p>
<span class="pagenum" id="Page_48">[48]</span>
</p>

<p>
<span class="smcap">Arn.</span> Certo, ma lei prima deve dirmi con franchezza
se.... (<i>guardando a sinistra</i>) Silenzio:
non lasci scorgere nulla per ora. Ci riparleremo
più tardi.
</p>

<h3>SCENA III.
<span class="smaller"><span class="smcap">Detti</span> <i>ed</i> <span class="smcap">Ellida.</span></span></h3>

<p>
(<i>Ellida viene da sinistra senza cappello, una
grande sciarpa le copre la testa e le spalle</i>).
</p>

<p>
<span class="smcap">Ellida.</span> (<i>con agitazione nervosa</i>) Si sta bene qui,
si sta benissimo!
</p>

<p>
<span class="smcap">Arn.</span> (<i>alzandosi</i>). Ha fatto una passeggiata?
</p>

<p>
<span class="smcap">Ellida.</span> Sì, una gran corsa con Wangel, e ora andremo
a fare una gita in battello.
</p>

<p>
<span class="smcap">Viol.</span> Non vuoi riposarti?
</p>

<p>
<span class="smcap">Ellida.</span> No, grazie.
</p>

<p>
<span class="smcap">Viol.</span> (<i>facendole posto sulla panca</i>) C’è posto anche
per te.
</p>

<p>
<span class="smcap">Ellida.</span> (<i>passeggiando</i>) No, no; non voglio sedermi.
</p>

<p>
<span class="smcap">Arn.</span> Si capisce che la passeggiata deve averle
fatto bene: è tutta rianimata in viso.
</p>

<p>
<span class="smcap">Ellida.</span> Sì, mi sento bene, mi sento felice, rassicurata.
(<i>guardando a sinistra</i>) Che cosa c’è laggiù?
È una nave quella che arriva?
</p>

<p>
<span class="smcap">Viol.</span> (<i>si alza e guarda</i>) Mi sembra una nave inglese.
</p>

<p>
<span class="smcap">Arn.</span> Si dirige ai segnali degli scogli: è là che si
fermano ordinariamente?
</p>

<p>
<span class="smcap">Viol.</span> Sì, ma per poco: una mezz’ora al più, dopo
rimontano nel fiordo.
</p>

<p>
<span class="smcap">Ellida.</span> E domani saranno in alto mare! In alto
mare! Oh, perchè non è possibile viverci sempre!
Se si potesse!
</p>

<p>
<span class="pagenum" id="Page_49">[49]</span>
</p>

<p>
<span class="smcap">Arn.</span> Ha fatto dei lunghi viaggi di mare lei, signora
Wangel?
</p>

<p>
<span class="smcap">Ellida.</span> No; solo delle piccole escursioni per i
fiordi.
</p>

<p>
<span class="smcap">Viol.</span> (<i>con un sospiro</i>) Dobbiamo accontentarci
della terra ferma.
</p>

<p>
<span class="smcap">Arn.</span> È il nostro elemento.
</p>

<p>
<span class="smcap">Ellida.</span> Non lo credo.
</p>

<p>
<span class="smcap">Arn.</span> Non apparteniamo noi, forse, alla terra
ferma?
</p>

<p>
<span class="smcap">Ellida.</span> Io credo che se dalla nascita ci avezzassero
a vivere sul mare, nel mare, saremmo
forse, molto, ma molto più felici.
</p>

<p>
<span class="smcap">Arn.</span> Lo crede?
</p>

<p>
<span class="smcap">Ellida.</span> Sì, lo credo, e vorrei farne la prova. Ne
ho spesso parlato con Wangel.
</p>

<p>
<span class="smcap">Arn.</span> E quale è l’opinione del dottore?
</p>

<p>
<span class="smcap">Ellida.</span> Che potrei avere ragione.
</p>

<p>
<span class="smcap">Arn.</span> (<i>scherzando</i>) Sia pure, ma il male è senza
rimedio. Noi, dunque, abbiamo sbagliato rotta
e siamo diventati animali terrestri, anzichè animali
marini. Disgraziatamente ora non possiamo
più cambiare.
</p>

<p>
<span class="smcap">Ellida.</span> È una triste verità! ed ecco perchè tutti
soffriamo una pena segreta. Mi creda, la melanconia
dell’umanità deriva da ciò.
</p>

<p>
<span class="smcap">Arn.</span> Ma, cara signora Wangel, io non mi sono
mai accorto che proprio tutto il mondo sia tanto
triste quanto lei dice. Ho notato, al contrario,
come la maggior parte degli uomini, prenda la
vita molto allegramente e come viva in una
felicità continua ed incosciente.
</p>

<p>
<span class="smcap">Ellida.</span> Errore! codesta gioia è simile a quella
che proviamo nelle lunghe e belle notti d’estate;
quelle notti su cui pesa sempre la minaccia di
un tempo burrascoso; ed è quella minaccia che
oscura la gioia dell’umanità, come le nubi gettano
l’ombra sui fiordi sui quali passano.... Il
fiordo che pochi momenti fa era tanto bianco,
tanto azzurro, e che ora, ad un tratto....
</p>

<p>
<span class="pagenum" id="Page_50">[50]</span>
</p>

<p>
<span class="smcap">Viol.</span> Scaccia quei brutti pensieri. Pochi momenti
or sono eri contenta....
</p>

<p>
<span class="smcap">Ellida.</span> È vero, sono una sciocca. (<i>guardandosi
con inquietudine d’attorno</i>) Perchè Wangel non
viene? eppure me l’aveva promesso. Caro signor
Arnholm, vuol avere la bontà di andarlo
a cercare?
</p>

<p>
<span class="smcap">Arn.</span> Subito, signora.
</p>

<p>
<span class="smcap">Ellida.</span> Gli dica che venga subito, subito, perchè
in questo momento non lo vedo più.
</p>

<p>
<span class="smcap">Arn.</span> Chi?
</p>

<p>
<span class="smcap">Ellida.</span> Ah! lei non comprende! Quando non mi
è vicino m’avviene delle volte che non mi ricordo
più della sua fisonomia. Ma vada a cercarlo,
dunque. (<i>passeggia lungo lo stagno</i>).
</p>

<p>
<span class="smcap">Viol.</span> (<i>ad Arnholm</i>) Vengo anch’io; lei non saprebbe
trovarlo.
</p>

<p>
<span class="smcap">Arn.</span> Non s’incomodi signorina, so benissimo....
</p>

<p>
<span class="smcap">Viol.</span> (<i>piano ad Arnholm</i>) Mi lasci fare, sono inquieta;
temo che babbo sia andato a bordo del
battello....
</p>

<p>
<span class="smcap">Arn.</span> (<i>piano</i>) E questo la spaventa?
</p>

<p>
<span class="smcap">Viol.</span> (<i>c. s.</i>) Sì. Di solito egli vi si reca per incontrare
qualche amico, e siccome vi è trattoria
a bordo....
</p>

<p>
<span class="smcap">Arn.</span> Ho compreso; venga con me allora. (<i>escono
a sinistra</i>).
</p>

<h3>SCENA IV.
<span class="smaller"><span class="smcap">Ellida</span> <i>e</i> <span class="smcap">Lo Straniero.</span></span></h3>

<p>
(<i>Ellida immobile fissando lo stagno, mormora
parole incomprensibili, come se parlasse tra sè — pronuncia
parole tronche</i>).
</p>

<p>
(<i>Sul sentiero, dietro la siepe del giardino, appare
uno straniero in abito da viaggio. La sua barba
<span class="pagenum" id="Page_51">[51]</span>
e i suoi capelli sono rossicci ed arruffati. Ha in
capo un berretto scozzese e porta a tracolla una
borsetta. Cammina lentamente dietro la siepe
guardando nel giardino. Scorgendo Ellida si
ferma e la guarda fissamente dicendo a bassa
voce</i>) Buona sera, Ellida.
</p>

<p>
<span class="smcap">Ellida.</span> (<i>voltandosi, con un grido</i>) Ah! mio caro,
sei qui finalmente!
</p>

<p>
<span class="smcap">Str.</span> Sì, finalmente sono arrivato.
</p>

<p>
<span class="smcap">Ellida.</span> (<i>lo guarda stupita ed inquieta</i>) Chi siete?
che volete?
</p>

<p>
<span class="smcap">Str.</span> La mia venuta non ti dovrebbe sorprendere...
</p>

<p>
<span class="smcap">Ellida.</span> (<i>stupita</i>) Mio Dio!... Chi siete, vi ripeto?...
perchè mi parlate?... Di chi cercate?
</p>

<p>
<span class="smcap">Str.</span> Di te, naturalmente...,
</p>

<p>
<span class="smcap">Ellida.</span> (<i>spaventata</i>) Ah!... (<i>lo fissa, getta un
grido, retrocede</i>) Gli occhi! Gli occhi!
</p>

<p>
<span class="smcap">Str.</span> Cominci a conoscermi finalmente! io, invece
vedi, ti conobbi subito, Ellida!
</p>

<p>
<span class="smcap">Ellida.</span> Oh! quegli occhi! Non fissatemi a quel
modo, o chiamerò aiuto!
</p>

<p>
<span class="smcap">Str.</span> Sst! sst! Non aver paura, non ti farò male.
</p>

<p>
<span class="smcap">Ellida.</span> (<i>coprendosi il volto colle mani</i>) Ve ne
scongiuro, non mi fissate a quel modo.
</p>

<p>
<span class="smcap">Str.</span> (<i>sedendo sulla siepe</i>) Sono arrivato con la
nave inglese.
</p>

<p>
<span class="smcap">Ellida.</span> (<i>guardandolo con ansietà</i>) Che cosa volete
da me?
</p>

<p>
<span class="smcap">Str.</span> T’avevo promesso di tornare non appena avessi
potuto.
</p>

<p>
<span class="smcap">Ellida.</span> Partite, ripartite e non tornate più qui.
Ve lo scrissi che tutto fra noi era finito; tutto....
tutto!
</p>

<p>
<span class="smcap">Str.</span> (<i>senza risponderle</i>) Avrei voluto poter venir
prima, ma mi fu impossibile. Finalmente sono
venuto ed eccomi da te, Ellida.
</p>

<p>
<span class="smcap">Ellida.</span> Che cosa volete? Che cosa pensate? Perchè
siete venuto qui?
</p>

<p>
<span class="smcap">Str.</span> Non l’hai ancora capita che sono venuto a
prenderti?
</p>

<p>
<span class="pagenum" id="Page_52">[52]</span>
</p>

<p>
<span class="smcap">Ellida.</span> (<i>retrocedendo spaventata</i>) Prendermi?!...
Ma che pensate mai?...
</p>

<p>
<span class="smcap">Str.</span> Sì, a prenderti: è naturale.
</p>

<p>
<span class="smcap">Ellida.</span> Ma voi sapete che io sono maritata.
</p>

<p>
<span class="smcap">Str.</span> Lo so.
</p>

<p>
<span class="smcap">Ellida.</span> Lo sapete e venite qui... per prendermi.
</p>

<p>
<span class="smcap">Str.</span> Certamente.
</p>

<p>
<span class="smcap">Ellida.</span> (<i>nascondendosi la testa fra le mani</i>) Quello
sguardo, sempre quello sguardo spaventevole!
</p>

<p>
<span class="smcap">Str.</span> Forse tu.... non vorresti più...?
</p>

<p>
<span class="smcap">Ellida.</span> (<i>con orrore</i>) Non mi fissate a quel modo!
</p>

<p>
<span class="smcap">Str.</span> Ti domando se ora non vuoi più...?
</p>

<p>
<span class="smcap">Ellida</span> (<i>con orrore</i>) No, no; non voglio, non voglio!
Ho detto che non voglio, che non posso,
che non voglio.... (<i>con voce più bassa</i>) Non
devo più....
</p>

<p>
<span class="smcap">Str.</span> (<i>scavalca la siepe ed entra in giardino</i>) Ellida,
debbo dirti una cosa prima di partire.
</p>

<p>
<span class="smcap">Ellida.</span> (<i>vorrebbe andare ma rimane paralizzata
dall’orrore, appoggiata ad un albero, presso
lo stagno</i>). Non mi toccate! non avvicinatevi!...
Vi ripeto, non toccatemi!
</p>

<p>
<span class="smcap">Str.</span> (<i>avvicinandosi dolcemente di qualche passo</i>)
Ellida, non devi aver paura di me.
</p>

<p>
<span class="smcap">Ellida.</span> (<i>coprendosi gli occhi con le mani</i>) Non
mi fissate così!...
</p>

<p>
<span class="smcap">Str.</span> Non aver paura, Ellida....
</p>

<h3>SCENA V.
<span class="smaller"><span class="smcap">Detti</span> <i>e</i> <span class="smcap">Wangel.</span></span></h3>

<p>
<span class="smcap">Wan.</span> (<i>entra in giardino dalla sinistra</i>) M’hai
dovuto aspettare molto.
</p>

<p>
<span class="smcap">Ellida.</span> (<i>si slancia verso di lui, si attacca al suo
braccio, gridandogli</i>) Oh! Wangel! salvami, salvami,
se lo puoi!
</p>

<p>
<span class="pagenum" id="Page_53">[53]</span>
</p>

<p>
<span class="smcap">Wan.</span> Ellida, che cos’hai?
</p>

<p>
<span class="smcap">Ellida.</span> Salvami Wangel! Non lo vedi dunque!
È là! è là!
</p>

<p>
<span class="smcap">Wan.</span> (<i>guardando</i>) Un uomo.... (<i>avanzandosi verso
di lui</i>) Chi è lei, e perchè è entrato nel mio
giardino?
</p>

<p>
<span class="smcap">Str.</span> (<i>indicando Ellida con un moto del capo</i>)
Debbo parlarle.
</p>

<p>
<span class="smcap">Wan.</span> Ah! dunque era lei! (<i>a Ellida</i>) Mi dissero
infatti che uno straniero era entrato in casa, ed
aveva chiesto di te.
</p>

<p>
<span class="smcap">Str.</span> Sì, ero io.
</p>

<p>
<span class="smcap">Wan.</span> E cosa ha da dire a mia moglie? (<i>voltandosi</i>)
Ma tu, Ellida, lo conosci?
</p>

<p>
<span class="smcap">Ellida.</span> (<i>a bassa voce e torcendosi le mani</i>) Se lo
conosco! Sì, sì, sì!...
</p>

<p>
<span class="smcap">Wan.</span> Dunque?...
</p>

<p>
<span class="smcap">Ellida.</span> Oh! Wangel, è lui... lui stesso! tu sai....
</p>

<p>
<span class="smcap">Wan.</span> Possibile! (<i>voltandosi</i>) È lei Johnston?...
È lei che molti anni or sono...?
</p>

<p>
<span class="smcap">Str.</span> Mi chiami pure Johnston, se le fa piacere.
Però non è questo il mio nome.
</p>

<p>
<span class="smcap">Wan.</span> Lei non si chiama Johnston?
</p>

<p>
<span class="smcap">Str.</span> No.
</p>

<p>
<span class="smcap">Wan.</span> Che cosa vuole da mia moglie? La figlia
del custode del faro, da molti anni si è maritata,
e Lei non deve ignorare con chi si è sposata.
</p>

<p>
<span class="smcap">Str.</span> Lo so da più che tre anni.
</p>

<p>
<span class="smcap">Ellida.</span> (<i>con interesse</i>) E come lo avete saputo?
</p>

<p>
<span class="smcap">Str.</span> Ero diretto qui: un giorno mi capitò tra mano
un vecchio giornale e vi lessi l’annuncio del
matrimonio.
</p>

<p>
<span class="smcap">Ellida.</span> (<i>fissando un punto innanzi a sè</i>) Il matrimonio....
Sì, era ben quello.
</p>

<p>
<span class="smcap">Str.</span> Quella notizia mi fece una grande impressione,
perchè noi pure celebrammo una cerimonia,
la cerimonia degli anelli: te ne ricordi
Ellida; anche il nostro fu un matrimonio.
</p>

<p>
<span class="smcap">Ellida.</span> (<i>coprendosi il volto</i>) Ah!
</p>

<p>
<span class="pagenum" id="Page_54">[54]</span>
</p>

<p>
<span class="smcap">Wan.</span> Come può lei osare?
</p>

<p>
<span class="smcap">Ellida.</span> L’hai dimenticato? (<i>sentendo lo sguardo
dello straniero, grida</i>) Non mi fissate più a
quel modo!
</p>

<p>
<span class="smcap">Wan.</span> (<i>piantandosi di fronte allo straniero</i>) È
a me che deve parlare e non a lei! Ed ora che
conosce la situazione, qui non ci ha più nulla
da fare. Con qual diritto lei perseguita fino in
casa mia, mia moglie?
</p>

<p>
<span class="smcap">Str.</span> Avevo promesso a Ellida di venirla a prendere;
essa m’aveva promesso di aspettare il
mio ritorno.
</p>

<p>
<span class="smcap">Wan.</span> Lei si permette di chiamare mia moglie
col solo nome di battesimo. È una famigliarità
che noi non permettiamo con le nostre donne,
signore.
</p>

<p>
<span class="smcap">Str.</span> Lo so, ma poichè essa era mia prima d’essere
di altri....
</p>

<p>
<span class="smcap">Wan.</span> Ancora!
</p>

<p>
<span class="smcap">Ellida.</span> (<i>retrocedendo fino a che viene a mettersi
dietro Wangel</i>) Egli non mi lascierà mai!
</p>

<p>
<span class="smcap">Wan.</span> Dunque, lei crede che mia moglie le appartenga?
</p>

<p>
<span class="smcap">Str.</span> Non vi ha raccontato la cerimonia degli
anelli?
</p>

<p>
<span class="smcap">Wan.</span> Sì, ma che importa: in seguito essa ha
spezzato quei legami. Lei lo sa, perchè Ellida
glielo scrisse.
</p>

<p>
<span class="smcap">Str.</span> Ellida ed io abbiamo giurato che quella cerimonia
la consideravamo come una cerimonia
nuziale. Era un matrimonio.
</p>

<p>
<span class="smcap">Ellida.</span> Ma io non voglio, capite? Non vi voglio
più. Non mi fissate a quel modo! Vi ho già
detto che non voglio!
</p>

<p>
<span class="smcap">Wan.</span> Lei è pazzo se intende di avanzare dei diritti,
basandosi solamente su tali fanciullaggini!
</p>

<p>
<span class="smcap">Str.</span> È vero, non ho alcun diritto.... almeno nel
senso in cui intende lei codesta parola.
</p>

<p>
<span class="smcap">Wan.</span> Crede forse di poterla rapire con la forza
e malgrado la sua volontà?
</p>

<p>
<span class="pagenum" id="Page_55">[55]</span>
</p>

<p>
<span class="smcap">Str.</span> No; Ellida deve seguirmi volontariamente!
</p>

<p>
<span class="smcap">Ellida.</span> (<i>stupefatta</i>) Volontariamente?!
</p>

<p>
<span class="smcap">Wan.</span> E lei osa credere?...
</p>

<p>
<span class="smcap">Ellida</span> (<i>c. s.</i>) Volontariamente!
</p>

<p>
<span class="smcap">Wan.</span> Ah, ma lei è un pazzo! Se ne vada, qui
non ha niente da fare.
</p>

<p>
<span class="smcap">Str.</span> (<i>guardando il suo orologio</i>) Tra poco dovrò
imbarcarmi. (<i>s’avanza di un passo</i>) Ellida, io
ho fatto il mio dovere. (<i>s’avanza ancora</i>) Ho
mantenuta la mia parola.
</p>

<p>
<span class="smcap">Ellida.</span> (<i>retrocedendo in tono supplichevole</i>) Non
mi toccate, non mi toccate!
</p>

<p>
<span class="smcap">Str.</span> Rifletti fino a domani sera....
</p>

<p>
<span class="smcap">Wan.</span> Non c’è nulla da riflettere! Esca! Vada via
di qui.
</p>

<p>
<span class="smcap">Str.</span> (<i>parlando a Ellida</i>) Rimonto il fiordo sulla
nave inglese, e tornerò domani sera. Tu mi
aspetterai qui, in questo giardino. Preferisco
non avere da fare che con te; mi capisci?
</p>

<p>
<span class="smcap">Ellida.</span> (<i>a voce bassa, tremante</i>) Wangel, lo senti?
</p>

<p>
<span class="smcap">Wan.</span> Sta tranquilla: gl’impediremo noi di tornare.
</p>

<p>
<span class="smcap">Str.</span> Arrivederci Ellida, a domani sera.
</p>

<p>
<span class="smcap">Ellida</span> (<i>supplichevole</i>) No, non tornate domani,
non tornate!
</p>

<p>
<span class="smcap">Str.</span> Sei tu pronta a venire con me, sul mare?...
</p>

<p>
<span class="smcap">Ellida.</span> Non mi guardate a quel modo!
</p>

<p>
<span class="smcap">Str.</span> Qualunque cosa avvenga, preparati per la
partenza.... domani.
</p>

<p>
<span class="smcap">Wan.</span> Entra in casa, Ellida.
</p>

<p>
<span class="smcap">Ellida.</span> Non posso! Aiutami, salvami Wangel!
</p>

<p>
<span class="smcap">Str.</span> Bada! ti avverto che, se domani non mi seguirai,
tutto sarà finito tra noi e per sempre!
</p>

<p>
<span class="smcap">Ellida.</span> (<i>guardandolo tremante</i>) Tutto sarà finito
e per sempre?...
</p>

<p>
<span class="smcap">Str.</span> (<i>con un moto del capo</i>) Per sempre, Ellida!
Io non tornerò più in questo paese, tu non mi
vedrai più, non avrai più mie notizie. Sarò
morto per te!
</p>

<p>
<span class="smcap">Ellida.</span> (<i>con un sorriso</i>) Ah!
</p>

<p>
<span class="pagenum" id="Page_56">[56]</span>
</p>

<p>
<span class="smcap">Str.</span> Rifletti dunque bene a ciò che stai per fare
(<i>scavalca la siepe, poi si ferma e dice</i>) Ellida,
preparati a partire domani sera. Io verrò a
prenderti (<i>parte lentamente dal sentiero di destra</i>).
</p>

<h3>SCENA VI.
<span class="smaller"><span class="smcap">Wangel</span> <i>ed</i> <span class="smcap">Ellida.</span></span></h3>

<p>
<span class="smcap">Ellida.</span> (<i>seguendolo con gli occhi</i>) M’ha detto
«volontariamente», m’ha detto che debbo partire
volontariamente con lui.
</p>

<p>
<span class="smcap">Wan.</span> Sii ragionevole, Ellida; ora è partito e non
tornerà più!
</p>

<p>
<span class="smcap">Ellida.</span> No, tornerà domani sera.
</p>

<p>
<span class="smcap">Wan.</span> Si provi a venire. In ogni caso, ti assicuro
che tu non lo vedrai.
</p>

<p>
<span class="smcap">Ellida.</span> (<i>scuotendo la testa</i>) Wangel, per quanto
tu faccia non potrai impedirglielo.
</p>

<p>
<span class="smcap">Wan.</span> Lascia fare a me.
</p>

<p>
<span class="smcap">Ellida.</span> (<i>pensierosa, senza ascoltare Wangel</i>)
Verrà domani sera, poi partirà sulla grande
nave, per l’alto mare.... Sarà vero che non tornerà
mai più!... mai più!...
</p>

<p>
<span class="smcap">Wan.</span> Stanne sicura; che cosa vuoi che venga a
fare qui? Tu stessa gli hai detto che non vuoi
più saperne di lui. Questa volta è davvero finita!
</p>

<p>
<span class="smcap">Ellida.</span> (<i>tra sè</i>) Dunque, o domani.... o mai....
</p>

<p>
<span class="smcap">Wan.</span> E se osasse ritornare....
</p>

<p>
<span class="smcap">Ellida.</span> (<i>vivamente</i>) Ebbene?
</p>

<p>
<span class="smcap">Wan.</span> Troveremo il modo di renderlo innocuo.
</p>

<p>
<span class="smcap">Ellida.</span> Non lo credere.
</p>

<p>
<span class="smcap">Wan.</span> Eppure nulla di più semplice. Se non ti lascierà
tranquilla, gli ricorderemo l’assassinio
del capitano. Ciò lo renderà ragionevole.
</p>

<p>
<span class="pagenum" id="Page_57">[57]</span>
</p>

<p>
<span class="smcap">Ellida</span> (<i>con violenza</i>) No! no! questo no! Noi
non sappiamo nulla dell’assassinio del capitano.
</p>

<p>
<span class="smcap">Wan.</span> Nulla? Te l’ha confessato lui stesso!
</p>

<p>
<span class="smcap">Ellida.</span> No, non m’ha detto nulla: se tu parli io
ti smentisco. Quell’uomo non deve essere incarcerato;
egli appartiene al mare. È là la sua
vita!
</p>

<p>
<span class="smcap">Wan.</span> (<i>lentamente e fissandola</i>) Ah Ellida! Ellida!
</p>

<p>
<span class="smcap">Ellida.</span> (<i>attaccandosi a lui con violenza</i>) Mio
Wangel, salvami.... salvami da quell’uomo!
</p>

<p>
<span class="smcap">Wan.</span> (<i>liberandosi dolcemente dalla sua stretta</i>)
Vieni, vieni con me.
</p>

<h3>SCENA VII.
<span class="smaller"><span class="smcap">Detti, Lyngstrand</span> <i>e</i> <span class="smcap">Hilda.</span></span></h3>

<p>
(<i>Lyngstrand e Hilda vengono dallo stagno sempre
con gli arnesi da pesca</i>).
</p>

<p>
<span class="smcap">Lyng.</span> (<i>vivamente verso Ellida</i>) Ah! signora, signora,
debbo dirle una cosa straordinaria....
Abbiamo veduto or ora l’americano.
</p>

<p>
<span class="smcap">Wan.</span> L’americano?...
</p>

<p>
<span class="smcap">Hilda.</span> Sì, l’ho visto anch’io.
</p>

<p>
<span class="smcap">Lyng.</span> Veniva dal giardino, andando verso la nave
inglese.
</p>

<p>
<span class="smcap">Wan.</span> Come conosce lei quell’uomo?
</p>

<p>
<span class="smcap">Lyng.</span> Abbiamo servito sulla medesima nave,
qualche anno fa. Io lo credevo morto ed invece
l’ho ritrovato in piena vita!
</p>

<p>
<span class="smcap">Wan.</span> Può darmi delle informazioni su lui?
</p>

<p>
<span class="smcap">Lyng.</span> No: certamente è tornato per vendicarsi
della sposa infedele.
</p>

<p>
<span class="smcap">Wan.</span> Sarebbe a dire?
</p>

<p>
<span class="pagenum" id="Page_58">[58]</span>
</p>

<p>
<span class="smcap">Hilda.</span> Quell’americano ha fornito a Lyngstrand
il soggetto per un’opera d’arte.
</p>

<p>
<span class="smcap">Wan.</span> Non capisco.
</p>

<p>
<span class="smcap">Ellida.</span> Più tardi saprai tutto.
</p>

<h3>SCENA VIII.
<span class="smaller"><span class="smcap">Detti, Arnholm</span> <i>e</i> <span class="smcap">Violetta.</span></span></h3>

<p>
(<i>Arnholm e Violetta dal sentiero di sinistra ad di
là del giardino</i>).
</p>

<p>
<span class="smcap">Viol.</span> Venite; la nave inglese rimonta ora il
fiordo.
</p>

<p>
<span class="smcap">Lyng.</span> (<i>vicino alla siepe</i>) Certamente questa notte
si vendicherà.
</p>

<p>
<span class="smcap">Hilda.</span> (<i>con un segno affermativo del capo</i>) Dell’infedele.
Oh sì, questo è certo!
</p>

<p>
<span class="smcap">Lyng.</span> Comincia ad interessarmi la cosa.
</p>

<p>
<span class="smcap">Ellida.</span> (<i>guardando verso la direzione della nave</i>)
Domani dunque....
</p>

<p>
<span class="smcap">Wan.</span> E poi mai più.
</p>

<p>
<span class="smcap">Ellida.</span> (<i>a voce bassa, tremando</i>) Salvami Wangel,
salvami da me stessa!
</p>

<p>
<span class="smcap">Wan.</span> (<i>guardandola con ansia</i>) Ellida, tu mi nascondi
qualche cosa.
</p>

<p>
<span class="smcap">Ellida.</span> È lui ciò che mi attrae....
</p>

<p>
<span class="smcap">Wan.</span> Ma che ti attrae?
</p>

<p>
<span class="smcap">Ellida.</span> Quell’uomo.... è come il mare.
</p>

<p>
(<i>Ellida attraversa lentamente e pensierosa il
giardino ed esce a sinistra. Wangel, inquieto,
la segue fissandola con sguardo osservatore</i>).
</p>

<p class="pad2 center large">
FINE DELL’ATTO TERZO.
</p>

<div class="chapter">
<p>
<span class="pagenum" id="Page_59">[59]</span>
</p>

<h2>ATTO QUARTO.</h2>
</div>

<p>
<i>Stanza nel giardino del dott. Wangel. Porte a
sinistra ed a destra. In mezzo a due finestre una
porta a vetri, aperta, che dà sul giardino. A sinistra
un divano, innanzi al divano una tavola.
A destra un pianoforte, ed un po’ più in là verso
il fondo una giardiniera. Nel mezzo una tavola
rotonda circondata da sedie. Sulla tavola tra altre
una pianta di rose. È il mattino.</i>
</p>

<h3>SCENA I.
<span class="smaller"><span class="smcap">Violetta</span> <i>e</i> <span class="smcap">Lyngstrand.</span></span></h3>

<p>
(<i>Vicino alla tavola di sinistra sta Violetta, seduta
al divano e ricama. Lyngstrand è seduto su una
sedia dall’altra parte della tavola. Si vede in
giardino Ballested che dipinge; vicino a lui Hilda
che lo guarda a lavorare</i>).
</p>

<p>
<span class="smcap">Lyng.</span> (<i>Lyngstrand con i gomiti appoggiati sulla
tavola rimane qualche istante silenzioso guardando
Violetta a ricamare</i>) Dev’essere molto
difficile quel ricamo.
</p>

<p>
<span class="smcap">Viol.</span> Non molto, basta contare bene i punti.
</p>

<p>
<span class="smcap">Lyng.</span> Contare? Bisogna contare?
</p>

<p>
<span class="smcap">Viol.</span> E come vorrebbe fare diversamente?
</p>

<p>
<span class="smcap">Lyng.</span> È vero. Ma è quasi un lavoro artistico. Sa
anche disegnare lei?
</p>

<p>
<span class="pagenum" id="Page_60">[60]</span>
</p>

<p>
<span class="smcap">Viol.</span> Ah sì, se ho un modello.
</p>

<p>
<span class="smcap">Lyng.</span> In caso diverso, no?
</p>

<p>
<span class="smcap">Viol.</span> No.
</p>

<p>
<span class="smcap">Lyng.</span> Allora non è più un lavoro d’arte.
</p>

<p>
<span class="smcap">Viol.</span> È piuttosto un lavoro di pazienza, per il
quale ci vuole della pratica.
</p>

<p>
<span class="smcap">Lyng.</span> Eppure io credo che lei potrebbe apprendere
un’arte.
</p>

<p>
<span class="smcap">Viol.</span> Io? ma non ho alcuna disposizione.
</p>

<p>
<span class="smcap">Lyng.</span> Si consigli con un vero artista.
</p>

<p>
<span class="smcap">Viol.</span> Lei crede che egli potrebbe insegnarmi?...
</p>

<p>
<span class="smcap">Lyng.</span> Insegnarle no, ma io credo che la sua arte
penetrerebbe in lei a poco a poco, insensibilmente,
come per incanto.
</p>

<p>
<span class="smcap">Viol.</span> Ciò sarebbe strano.
</p>

<p>
<span class="smcap">Lyng.</span> (<i>dopo breve pausa</i>) Ha lei mai pensato seriamente
al matrimonio?
</p>

<p>
<span class="smcap">Viol.</span> (<i>guardandolo di sottecchi</i>) Al matrimonio?...
no.
</p>

<p>
<span class="smcap">Lyng.</span> Io sì invece.
</p>

<p>
<span class="smcap">Viol.</span> Davvero?
</p>

<p>
<span class="smcap">Lyng.</span> Certamente; penso sovente a certe cose e al
matrimonio in ispecial modo: anzi ho letto
molto in proposito. Credo che il matrimonio
sia una specie di prodigio, che la donna si trasformi
successivamente e finisca per rassomigliare
a suo marito.
</p>

<p>
<span class="smcap">Viol.</span> Lei vuol dire avere gli stessi gusti del marito.
</p>

<p>
<span class="smcap">Lyng.</span> Sì, benissimo, appunto.
</p>

<p>
<span class="smcap">Viol.</span> Sia pure, ma e la sua capacità? la sua abilità?
il suo talento?
</p>

<p>
<span class="smcap">Lyng.</span> Hum! vorrei sapere se anche tutto ciò....
</p>

<p>
<span class="smcap">Viol.</span> Lei dunque crede che tutto quanto un uomo
ha appreso con la lettura o con la riflessione,
possa trasmetterlo a sua moglie?
</p>

<p>
<span class="smcap">Lyng.</span> Sì, a poco a poco, come per un prodigio.
Ma so benissimo che questo può avvenire solamente
in un matrimonio bene assortito e fortunato.
</p>

<p>
<span class="pagenum" id="Page_61">[61]</span>
</p>

<p>
<span class="smcap">Viol.</span> Non si è mai chiesto lei se, un uomo nella
stessa maniera possa rassomigliare a sua moglie?
</p>

<p>
<span class="smcap">Lyng.</span> Un uomo? Non lo credo possibile.
</p>

<p>
<span class="smcap">Viol.</span> Ma perchè l’una sì e l’altro no?
</p>

<p>
<span class="smcap">Lyng.</span> Perchè l’uomo ha una vocazione per la
quale egli vive: ed è appunto ciò che gli dà
tanta forza, tanta energia.
</p>

<p>
<span class="smcap">Viol.</span> Dunque tutti gli uomini?
</p>

<p>
<span class="smcap">Lyng.</span> Ah, no; intendo parlare sopratutto degli
artisti.
</p>

<p>
<span class="smcap">Viol.</span> Lei approva un artista che prende moglie?
</p>

<p>
<span class="smcap">Lyng.</span> Sì, purchè egli sposi una donna che ama
veramente.
</p>

<p>
<span class="smcap">Viol.</span> Invece a me pare che un artista dovrebbe
vivere solamente per la sua arte.
</p>

<p>
<span class="smcap">Lyng.</span> Certo, ma il matrimonio non gl’impedisce
di occuparsi della sua arte.
</p>

<p>
<span class="smcap">Viol.</span> Sia pure, ma quale sarà, in questo caso, lo
scopo della vita della moglie?
</p>

<p>
<span class="smcap">Lyng.</span> Essa pure vivrà per l’arte del marito; questa
mi pare, costituisca già una grande felicità.
</p>

<p>
<span class="smcap">Viol.</span> Non ne sono sicura.
</p>

<p>
<span class="smcap">Lyng.</span> È certo, signorina, è certo. Non solamente
per gli onori e la stima di cui godrà per lui,
ma sopratutto perchè potrà aiutarlo a creare,
perchè gli renderà meno penoso il lavoro incoraggiandolo,
perchè gli renderà la vita dolce
e bella. A me pare che tutto ciò debba infiammare
lo spirito di una donna.
</p>

<p>
<span class="smcap">Viol.</span> Lei non comprende fino a qual punto si
mostra egoista, parlando così!
</p>

<p>
<span class="smcap">Lyng.</span> Io egoista? io? Se mi conoscesse meglio, signorina
Wangel.... (<i>chinandosi su lei</i>) Quando,
tra poco, non sarò più qui....
</p>

<p>
<span class="smcap">Viol.</span> (<i>guardandolo con compassione</i>) Non si angustii....
adesso.
</p>

<p>
<span class="smcap">Lyng.</span> E perchè dovrei essere triste?
</p>

<p>
<span class="smcap">Viol.</span> A che cosa pensava allora?
</p>

<p>
<span class="smcap">Lyng.</span> Alla mia partenza che sarà tra un mese.
Andrò nel Mezzogiorno.
</p>

<p>
<span class="pagenum" id="Page_62">[62]</span>
</p>

<p>
<span class="smcap">Viol.</span> Sì, lo so.
</p>

<p>
<span class="smcap">Lyng.</span> Penserà a me, qualche volta?
</p>

<p>
<span class="smcap">Viol.</span> Certo, e con piacere.
</p>

<p>
<span class="smcap">Lyng.</span> (<i>contento</i>) Davvero, e lei me lo promette?
</p>

<p>
<span class="smcap">Viol.</span> Sì, glielo prometto.
</p>

<p>
<span class="smcap">Lyng.</span> (<i>insistendo</i>) Ma me lo promette sul serio?
</p>

<p>
<span class="smcap">Viol.</span> Sì, su serio. (<i>cambiando tono</i>) E perchè
vuole questa promessa, a che cosa le può servire?
</p>

<p>
<span class="smcap">Lyng.</span> Oh! non lo dica! Sarei così felice di poter
dire che v’è qualcuno qui che pensa a me!
</p>

<p>
<span class="smcap">Viol.</span> Ebbene, eppoi?
</p>

<p>
<span class="smcap">Lyng.</span> Non oso sperare di più....
</p>

<p>
<span class="smcap">Viol.</span> Io neppure. Vi sono molte cose che ci si oppongono....
mi sembra quasi che tutto si opponga....
</p>

<p>
<span class="smcap">Lyng.</span> Ci vorrebbe un miracolo; uno di quei casi
che.... Malgrado tutto io ora credo che la felicità
mi seguirà.
</p>

<p>
<span class="smcap">Viol.</span> (<i>animata</i>) Ah! lei crede?...
</p>

<p>
<span class="smcap">Lyng.</span> Ne sono convinto. Eppoi, tra qualche anno,
quando tornerò qui, sarò uno scultore celebre,
avrò un gran nome, avrò riacquistato la mia
salute.
</p>

<p>
<span class="smcap">Viol.</span> Noi lo speriamo ardentemente.
</p>

<p>
<span class="smcap">Lyng.</span> Lo speri senza tema, lei che penserà a me
durante il mio soggiorno nel mezzodì, perchè
lei me l’ha promesso non è vero?
</p>

<p>
<span class="smcap">Viol.</span> Ho dato la mia parola. (<i>scuotendo la testa</i>)
Ma non le servirà nulla.
</p>

<p>
<span class="smcap">Lyng.</span> Oh, si! mi aiuterà a lavorare.
</p>

<p>
<span class="smcap">Viol.</span> Lo crede?
</p>

<p>
<span class="smcap">Lyng.</span> Lo sento, e mi pare che a lei pure non dovrebbe
dispiacere il pensare che mi sarà d’aiuto
nella mia opera d’arte.
</p>

<p>
<span class="smcap">Viol.</span> (<i>guardandolo</i>) Ma lei, da parte sua?
</p>

<p>
<span class="smcap">Lyng.</span> Io?
</p>

<p>
<span class="smcap">Viol.</span> (<i>guardando verso il giardino</i>) Parliamo
d’altro. Vedo venire il professore.
</p>

<p>
(<i>Arnholm appare nel giardino a sinistra, si ferma
e chiacchiera con Ballested e Hilda</i>).
</p>

<p>
<span class="pagenum" id="Page_63">[63]</span>
</p>

<p>
<span class="smcap">Lyng.</span> Lo ama dunque molto, lei, il suo vecchio
professore?
</p>

<p>
<span class="smcap">Viol.</span> Se io lo amo?
</p>

<p>
<span class="smcap">Lyng.</span> Sì.... lei ha molta amicizia per lui.
</p>

<p>
<span class="smcap">Viol.</span> Certamente, egli un così buon amico, un
così saggio consigliere.
</p>

<p>
<span class="smcap">Lyng.</span> È singolare che egli non abbia ancora preso
moglie.
</p>

<p>
<span class="smcap">Viol.</span> Lo trova strano ciò?
</p>

<p>
<span class="smcap">Lyng.</span> Sicuro, perchè si dice che sia in buonissima
posizione.
</p>

<p>
<span class="smcap">Viol.</span> È possibile; ma forse non avrà trovato una
donna che lo voglia.
</p>

<p>
<span class="smcap">Lyng.</span> E perchè?
</p>

<p>
<span class="smcap">Viol.</span> Perchè egli è stato il professore di quasi
tutte le ragazze che conosce e, si sa, non si sceglie
mai come sposo, un nostro antico professore....
</p>

<p>
<span class="smcap">Lyng.</span> Lei non crede che una giovane possa innamorarsi
del suo professore?
</p>

<p>
<span class="smcap">Viol.</span> No, ammenochè essa non sia molto, ma
molto giovane.
</p>

<p>
<span class="smcap">Lyng.</span> Ah!... Dite davvero?
</p>

<p>
<span class="smcap">Viol.</span> (<i>con un segno di avvertimento</i>) Ma silenzio,
eccolo qui.
</p>

<p>
(<i>Ballested prende il cavalletto, il pliant, ecc. e
attraversa il giardino dirigendosi verso destra.
Hilda l’aiuta. Arnholm sale sulla terrazza ed
entra nel salone</i>).
</p>

<h3>SCENA II.
<span class="smaller"><span class="smcap">Detti</span> <i>e</i> <span class="smcap">Arnholm</span>.</span></h3>

<p>
<span class="smcap">Arn.</span> Buon giorno, mia cara Violetta. Buon giorno,
signore. (<i>guarda e saluta Lyngstrand con aria
di malcontento. Lyngstrand invece gli fa
un grande inchino e si alza</i>).
</p>

<p>
<span class="pagenum" id="Page_64">[64]</span>
</p>

<p>
<span class="smcap">Viol.</span> Buon giorno, signor Professore.
</p>

<p>
<span class="smcap">Arn.</span> Come sta oggi?
</p>

<p>
<span class="smcap">Viol.</span> Non c’è male, grazie.
</p>

<p>
<span class="smcap">Arn.</span> La sua matrigna è andata anche oggi a prendere
il suo bagno?
</p>

<p>
<span class="smcap">Viol.</span> No, è ancora nella sua camera.
</p>

<p>
<span class="smcap">Arn.</span> Non si sente forse bene?
</p>

<p>
<span class="smcap">Viol.</span> Non lo so; si è chiusa in camera.
</p>

<p>
<span class="smcap">Arn.</span> Hem.... davvero?
</p>

<p>
<span class="smcap">Lyng.</span> Si direbbe che alla signora Wangel l’arrivo
dell’americano abbia fatto una grande impressione.
</p>

<p>
<span class="smcap">Arn.</span> Come fa a saperlo lei?
</p>

<p>
<span class="smcap">Lyng.</span> Lo vidi passeggiare ieri in giardino proprio
lui, in carne ed ossa e lo dissi io alla signora
Wangel.
</p>

<p>
<span class="smcap">Arn.</span> Ora capisco.
</p>

<p>
<span class="smcap">Viol.</span> Lei, signor professore rimase a discorrere
a lungo iersera con papà?
</p>

<p>
<span class="smcap">Arn.</span> Sì, un po’! Abbiamo parlato di cose serie.
</p>

<p>
<span class="smcap">Viol.</span> Ha trovato modo di parlare anche di me....
dei miei desideri.
</p>

<p>
<span class="smcap">Arn.</span> No, cara Violetta. Mi è stato impossibile,
suo padre era preoccupato da altre cose.
</p>

<p>
<span class="smcap">Viol.</span> (<i>con un sospiro</i>) Eh sì, lo è sempre!
</p>

<p>
<span class="smcap">Arn.</span> (<i>guardandola</i>) Oh, ne parleremo, ma più
tardi. E suo padre dov’è? È uscito forse?
</p>

<p>
<span class="smcap">Viol.</span> No, deve essere in studio: vado a cercarlo.
</p>

<p>
<span class="smcap">Arn.</span> Grazie, non s’incomodi, preferisco andarci
io.
</p>

<p>
<span class="smcap">Viol.</span> (<i>stando in ascolto</i>) Aspetti, mi pare che egli
scenda ora le scale. Forse era salito da lei.
(<i>Wangel entra dalla porta sinistra</i>).
</p>

<p>
<span class="pagenum" id="Page_65">[65]</span>
</p>

<h3>SCENA III.
<span class="smaller"><span class="smcap">Detti</span> <i>e</i> <span class="smcap">Wangel.</span></span></h3>

<p>
<span class="smcap">Wan.</span> (<i>stendendo la mano ad Arnholm</i>) Caro amico,
già qui? Ha fatto benissimo a venire così
presto, ho da parlare ancora.
</p>

<p>
<span class="smcap">Viol.</span> (<i>a Lyngstrand</i>) Andiamo a raggiungere
Hilda in giardino?
</p>

<p>
<span class="smcap">Lyng.</span> Come crede, signorina. (<i>Lyngstrand e Violetta
scendono in giardino e si dirigono verso
il fondo</i>)
</p>

<h3>SCENA IV.
<span class="smaller"><span class="smcap">Arnholm</span> <i>e</i> <span class="smcap">Wangel.</span></span></h3>

<p>
<span class="smcap">Arn.</span> (<i>che li ha seguiti coll’occhio</i>) Lo conosce
bene, lei, quel giovane?
</p>

<p>
<span class="smcap">Wan.</span> Io no.
</p>

<p>
<span class="smcap">Arn.</span> E le sembra giusto che stia sempre vicino
alle sue figliuole?
</p>

<p>
<span class="smcap">Wan.</span> Crede? In verità non me ne sono accorto.
</p>

<p>
<span class="smcap">Arn.</span> Questo è male, lei deve farci attenzione invece.
</p>

<p>
<span class="smcap">Wan.</span> Ha ragione, ma che posso io? Le mie ragazze
sono abituate a guidarsi da loro stesse
e non vogliono ricevere osservazioni nè da me,
nè da Ellida.
</p>

<p>
<span class="smcap">Arn.</span> Neppure da lei?
</p>

<p>
<span class="smcap">Wan.</span> No, e d’altra parte io non posso esigere da
<span class="pagenum" id="Page_66">[66]</span>
Ellida che si occupi delle mie figlie. (<i>interrompendosi</i>)
Ma non era di questo che dovevamo
parlare. Mi dica, ha ben riflettuto su quanto le
dissi?
</p>

<p>
<span class="smcap">Arn.</span> Dacchè ci siamo lasciati, non ho pensato ad
altro.
</p>

<p>
<span class="smcap">Wan.</span> E che cosa mi consiglia?
</p>

<p>
<span class="smcap">Arn.</span> Caro dottore, a me sembra che lei come
medico dovrebbe sapere meglio di me...
</p>

<p>
<span class="smcap">Wan.</span> Se sapesse quanto è difficile per un medico
di giudicare del male di una persona a lui cara....
In questo caso poi non si tratta di una
malattia ordinaria e non è un solito medico,
nè le solite medicine che potranno guarirla.
</p>

<p>
<span class="smcap">Arn.</span> Come sta oggi?
</p>

<p>
<span class="smcap">Wan.</span> Sono stato or ora nella sua camera e mi
parve tranquilla, ma sotto quel continuo variar
di umore si nasconde un mistero che non posso
chiarire e che la rende così incostante, così irrequieta.
</p>

<p>
<span class="smcap">Arn.</span> Ciò può dipendere anche dal suo stato d’animo
malato.
</p>

<p>
<span class="smcap">Wan.</span> Sì in parte ma non è tutto. Ellida appartiene
ad una generazione di marinai. Ecco la
vera ragione.
</p>

<p>
<span class="smcap">Arn.</span> Davvero, dottore, non comprendo il senso
di queste sue parole.
</p>

<p>
<span class="smcap">Wan.</span> Non ha mai notato come tutti coloro i quali
vivono sul mare costituiscano una specie di popolo
a parte? Si direbbe che essi vivano della
vita stessa del mare. Nei loro pensieri, come
nei loro sentimenti vi è una continua ondulazione,
un continuo flusso e riflusso: essi non
si acclimatizzano in nessun altro luogo. Ah! se
l’avessi pensato prima: fu un grande errore il
mio di togliere Ellida di laggiù.
</p>

<p>
<span class="smcap">Arn.</span> Lei dunque ha finito col persuadersi di ciò.
</p>

<p>
<span class="smcap">Wan.</span> Sì, ma avrei dovuto pensarci prima: io
lo presentivo senza volerlo confessare a me
stesso, ma l’amavo tanto che da vero egoista,
non ho pensato che a me.
</p>

<p>
<span class="pagenum" id="Page_67">[67]</span>
</p>

<p>
<span class="smcap">Arn.</span> Eh! In simili casi tutti gli uomini diventano
un poco egoisti. D’altra parte dottore, io
non mi sono mai accorto che lei sia un egoista.
</p>

<p>
<span class="smcap">Wan.</span> (<i>passeggiando con inquietudine per la scena</i>).
Sì, un egoista, lo fui e lo sono ancora, sono
molto più vecchio di lei, potrei farle da padre
e da guida. Il mio dovere era di conoscere
tutti i pensieri di mia moglie. Disgraziatamente
non ho fatto nulla di ciò. Non ebbi energia,
volli averla come era, il suo stato si è aggravato
ma io non me ne sono dato pensiero e l’ho
condotta qui. Ecco perchè nella mia disgrazia
mi sono ricordato di lei, e l’ho pregata di venir
da noi.
</p>

<p>
<span class="smcap">Arn.</span> (<i>guardandosi stupito</i>) Come, è questa la ragione
per cui mi ha chiamato?
</p>

<p>
<span class="smcap">Wan.</span> Sì, ma per carità, non ne faccia parola con
alcuno.
</p>

<p>
<span class="smcap">Arn.</span> Io mi domando in che cosa posso esserle utile.
</p>

<p>
<span class="smcap">Wan.</span> Che vuole, mi sono ingannato: credevo che
Ellida in altri tempi l’avesse amato, che ella
l’amasse ancora un poco, segretamente: credetti
che le dovesse recar piacere il riveder lei
ed il poter discorrere con una persona del suo
paese che la conobbe quando era felice.
</p>

<p>
<span class="smcap">Arn.</span> Dunque lei alludeva a sua moglie scrivendomi
che qui vi era una persona che mi aspettava
la quale sarebbe stata contenta di vedermi.
</p>

<p>
<span class="smcap">Wan.</span> E a chi voleva mai che alludessi?
</p>

<p>
<span class="smcap">Arn.</span> (<i>con prontezza</i>) È vero: lei ha ragione, ma
io non avevo compreso.
</p>

<p>
<span class="smcap">Wan.</span> È naturale giacchè io mi sono sbagliato.
</p>

<p>
<span class="smcap">Arn.</span> E lei poi dice che è un egoista.
</p>

<p>
<span class="smcap">Wan.</span> La mia colpa verso Ellida è tanto grande
che non posso trascurare di tentare alcuna cosa
che possa far cessare un poco la sua melanconia.
</p>

<p>
<span class="smcap">Arn.</span> In che modo spiega il dominio che codesto
straniero ha sopra Ellida?
</p>

<p>
<span class="pagenum" id="Page_68">[68]</span>
</p>

<p>
<span class="smcap">Wan.</span> Mio caro amico, è inesplicabile!
</p>

<p>
<span class="smcap">Arn.</span> Inesplicabile?
</p>

<p>
<span class="smcap">Wan.</span> Almeno per ora.
</p>

<p>
<span class="smcap">Arn.</span> Crede lei a un’influenza misteriosa?
</p>

<p>
<span class="smcap">Wan.</span> Sì e no. L’ignoro e non posso discutere.
</p>

<p>
<span class="smcap">Arn.</span> Sia pure, ma è così spaventosa quell’idea
strana degli occhi del bambino?
</p>

<p>
<span class="smcap">Wan.</span> (<i>vivamente</i>) Alla storia degli occhi io non
credo, non voglio crederci: deve essere un’illusione
della sua fantasia e nulla più.
</p>

<p>
<span class="smcap">Arn.</span> Ha bene osservato ieri gli occhi di quello
straniero? non ha trovato alcuna rassomiglianza?
</p>

<p>
<span class="smcap">Wan.</span> Che le posso dire? Non era ben chiaro quando
l’ho veduto. Eppoi Ellida mi aveva tanto
parlato di questa rassomiglianza che non potevo
giudicare imparzialmente.
</p>

<p>
<span class="smcap">Arn.</span> Ma e l’altro fenomeno? Quella paura, quella
ansietà che si è impadronita di lei quando
tre anni fa, egli si mise in cammino per venire
qui?
</p>

<p>
<span class="smcap">Wan.</span> L’immaginazione ha la sua parte in tutto
questo: è dall’altro giorno che Ellida non fa
che pensare a quell’uomo, e questo suo stato
non si è manifestato subitamente come essa
pretende, bensì dopo aver saputo dal giovane
Lyngstrand che Johnston o Friman, che sia,
si era imbarcato or sono tre anni, per tornar
qui nel mese di marzo. Fu in quel momento
che essa credette che il turbamento della sua
mente, le sue torture fossero cominciate appunto
in quell’epoca.
</p>

<p>
<span class="smcap">Arn.</span> E non è vero?
</p>

<p>
<span class="smcap">Wan.</span> No. Da molto tempo essa vi aveva predisposizione
e fu solo il caso che volle avesse una
crisi violenta tre anni fa, nel mese di
marzo....
</p>

<p>
<span class="smcap">Arn.</span> Ah! vede....
</p>

<p>
<span class="smcap">Wan.</span> Sì, ma questo si spiega con le circostanze
anormali in cui si trovava: allora era in istato
interessante.
</p>

<p>
<span class="pagenum" id="Page_69">[69]</span>
</p>

<p>
<span class="smcap">Arn.</span> Dunque sintomi contro sintomi.
</p>

<p>
<span class="smcap">Wan.</span> (<i>stringendo i pugni</i>) E non poterla aiutare
e non avere alcun mezzo per salvarla!
</p>

<p>
<span class="smcap">Arn.</span> Se lei potesse deciderla a cambiar cielo, andar
via di qui, portarla a vivere in luoghi che
maggiormente le confacciano.
</p>

<p>
<span class="smcap">Wan.</span> E crede che non glielo abbia di già proposto?
Le offersi di andarmi a stabilire con lei
a Skjoldvik, ma non ha voluto.
</p>

<p>
<span class="smcap">Arn.</span> Davvero?
</p>

<p>
<span class="smcap">Wan.</span> Mi rispose che sarebbe stato inutile, e credo
anch’io che essa abbia ragione.
</p>

<p>
<span class="smcap">Arn.</span> Come.... crede?
</p>

<p>
<span class="smcap">Wan.</span> E poi.... ho riflettuto. Io non ho il diritto,
per le mie figliuole, di andarmi a relegare laggiù
in quell’angolo perduto dell’universo. È
necessario che viva nel mondo per trovare un
marito a quelle ragazze.
</p>

<p>
<span class="smcap">Arn.</span> Maritarle? diggià?
</p>

<p>
<span class="smcap">Wan.</span> Sicuro. E d’altra parte io ho anche l’obbligo
di soccorrere la mia povera ammalata, la
mia Ellida. Ah! caro Arnholm non so dove batter
la testa: sono fra l’incudine e il martello.
</p>

<p>
<span class="smcap">Arn.</span> In quanto a Violetta non deve preoccuparsene....
(<i>interrompendosi</i>) Vorrei sapere dove
è.... dove sono andati quei due giovani....
</p>

<p>
<span class="smcap">Wan.</span> (<i>avvicinandosi al pianoforte</i>) Per quelle
tre creature io farei qualunque sacrificio... sapessi
soltanto il come (<i>Ellida entra dalla porla
di sinistra</i>).
</p>

<h3>SCENA V.
<span class="smaller"><span class="smcap">Detti</span> <i>ed</i> <span class="smcap">Ellida.</span></span></h3>

<p>
<span class="smcap">Ellida.</span> (<i>entrando in fretta a Wangel</i>) Non uscire
questa mattina te ne supplico.
</p>

<p>
<span class="smcap">Wan.</span> No, no, te lo prometto, (<i>addita Arnholm
che si avvicina</i>) Ma non saluti il professore?
</p>

<p>
<span class="pagenum" id="Page_70">[70]</span>
</p>

<p>
<span class="smcap">Ellida.</span> (<i>voltandosi</i>) Ah! è qui signor Arnholm?
(<i>stendendogli la mano</i>) Buon giorno.
</p>

<p>
<span class="smcap">Arn.</span> Buon giorno signora. Oggi non è andata a
prendere il suo bagno?
</p>

<p>
<span class="smcap">Ellida.</span> No, no.... non si tratta di questo oggi.
Vuol sedersi un momento?
</p>

<p>
<span class="smcap">Arn.</span> Grazie, signora, non posso (<i>guardando verso
la terrazza</i>) Ho promesso alle ragazze di raggiungerle
in giardino.
</p>

<p>
<span class="smcap">Ellida.</span> Le sarà difficile trovarle in giardino: io
non ci sono mai riescita.
</p>

<p>
<span class="smcap">Wan.</span> Saranno dalla parte dello stagno.
</p>

<p>
<span class="smcap">Arn.</span> Oh! saprò trovarle (<i>saluta, va sulla terrazza,
l’attraversa e scende in giardino</i>).
</p>

<h3>SCENA VI.
<span class="smaller"><span class="smcap">Wangel</span> <i>ed</i> <span class="smcap">Ellida.</span></span></h3>

<p>
<span class="smcap">Ellida.</span> Wangel, che ore sono?
</p>

<p>
<span class="smcap">Wan.</span> (<i>guardando l’orologio</i>) Le undici.
</p>

<p>
<span class="smcap">Ellida.</span> Questa notte tra le undici e mezzanotte
arriverà il battello. Perchè non è già passato
quel momento?
</p>

<p>
<span class="smcap">Wan.</span> (<i>avvicinandosi</i>) Mia cara Ellida, debbo
farti una domanda.
</p>

<p>
<span class="smcap">Ellida.</span> Quale?
</p>

<p>
<span class="smcap">Wan.</span> L’altra sera quando eravamo al Belvedere,
mi hai detto che più d’una volta ti apparve innanzi
la figura dello straniero.
</p>

<p>
<span class="smcap">Ellida.</span> È vero.
</p>

<p>
<span class="smcap">Wan.</span> Come lo vedevi?
</p>

<p>
<span class="smcap">Ellida.</span> Come lo vedevo?
</p>

<p>
<span class="smcap">Wan.</span> Voglio dire come ti appariva, sotto quale
forma.
</p>

<p>
<span class="smcap">Ellida.</span> Ma, caro Wangel, ora lo conosci tu pure.
</p>

<p>
<span class="pagenum" id="Page_71">[71]</span>
</p>

<p>
<span class="smcap">Wan.</span> Nelle tue allucinazioni t’appariva come lo
abbiamo veduto ieri?
</p>

<p>
<span class="smcap">Ellida.</span> Sì, certo.
</p>

<p>
<span class="smcap">Wan.</span> Come mai allora, ieri non l’hai riconosciuto
subito?
</p>

<p>
<span class="smcap">Ellida.</span> (<i>stupita</i>) Non l’ho riconosciuto subito?
</p>

<p>
<span class="smcap">Wan.</span> No. Mi hai tu stessa detto che quando è apparso
al di là della siepe, tu non sapevi chi
era.
</p>

<p>
<span class="smcap">Ellida.</span> (<i>colpita</i>) Hai ragione. È singolare che
io non l’abbia subito riconosciuto.
</p>

<p>
<span class="smcap">Wan.</span> Mi hai detto pure che a causa dei suoi occhi
che....
</p>

<p>
<span class="smcap">Ellida.</span> Ah! sì, gli occhi! quegli occhi!
</p>

<p>
<span class="smcap">Wan.</span> L’altra sera però, sul Belvedere, sostenevi
che egli ti compariva come quando vi lasciaste
laggiù dieci anni or sono.
</p>

<p>
<span class="smcap">Ellida.</span> Io ho detto questo?
</p>

<p>
<span class="smcap">Wan.</span> Sì.
</p>

<p>
<span class="smcap">Ellida.</span> La sua figura era quasi uguale a quella
d’oggi.
</p>

<p>
<span class="smcap">Wan.</span> No. L’altra sera mentre ritornavamo a casa
ne hai fatto un ritratto ben differente. Dieci
anni fa, come ho saputo da te, non aveva barba;
era vestito in un altro modo, portava una
spilla con una perla strana... E l’uomo di ieri
non l’aveva....
</p>

<p>
<span class="smcap">Ellida.</span> È vero! è vero!
</p>

<p>
<span class="smcap">Wan.</span> (<i>fissandola</i>) Rifletti un poco, cara Ellida.
Procura di ricordarti precisamente quale era
la sua fisionomia, quando eri a Brathammeren.
</p>

<p>
<span class="smcap">Ellida.</span> (<i>chiudendo gli occhi</i>) Non lo vedo distintamente,
oggi mi è impossibile. È strano.
</p>

<p>
<span class="smcap">Wan.</span> Non è strano! una nuova visione, quella
della realtà ti si porta innanzi agli occhi e ti
nasconde l’ombra in modo che tu non la vedi
più.
</p>

<p>
<span class="smcap">Ellida.</span> Lo credi, Wangel?
</p>

<p>
<span class="smcap">Wan.</span> Sì, questa realtà proietta la sua ombra
<span class="pagenum" id="Page_72">[72]</span>
sulla tua fantasia di donna malata: ecco perchè
è bene che essa si sia mostrata.
</p>

<p>
<span class="smcap">Ellida.</span> Un bene?... Lo credi un bene?
</p>

<p>
<span class="smcap">Wan.</span> Sì, è un bene che quest’uomo sia venuto:
lui stesso ti procurerà la guarigione.
</p>

<p>
<span class="smcap">Ellida.</span> (<i>sedendosi sul divano</i>) Wangel, siedi vicino
a me, sento il bisogno di aprirti tutto il
mio cuore.
</p>

<p>
<span class="smcap">Wan.</span> (<i>siede ad una sedia dall’altra parte della
tavola</i>) Ti ascolto.
</p>

<p>
<span class="smcap">Ellida.</span> Fu per noi una sciagura il nostro matrimonio.
</p>

<p>
<span class="smcap">Wan.</span> (<i>stupito</i>) Che dici?
</p>

<p>
<span class="smcap">Ellida.</span> Sì. Una disgrazia e non poteva essere altrimenti:
non poteva essere felice un’unione,
come la nostra, avvenuta in quelle condizioni.
</p>

<p>
<span class="smcap">Wan.</span> Ellida, di che cosa mi puoi rimproverare?
</p>

<p>
<span class="smcap">Ellida.</span> Parliamoci francamente; smettiamo di
mentire.
</p>

<p>
<span class="smcap">Wan.</span> Mentire?
</p>

<p>
<span class="smcap">Ellida.</span> Sì, noi siamo menzogneri, o almeno, nascondiamo
la verità. E la verità, la pura verità
è che tu sei venuto laggiù e mi hai comprata.
</p>

<p>
<span class="smcap">Wan.</span> Comprata? E tu puoi dirmi?...
</p>

<p>
<span class="smcap">Ellida.</span> E come potrei definire in altro modo il
nostro matrimonio? Non potevi più sopportare
la solitudine; cercavi un’altra moglie...
</p>

<p>
<span class="smcap">Wan.</span> E un’altra madre per le mie figlie.
</p>

<p>
<span class="smcap">Ellida.</span> Forse. Però questo non era il principale
sentimento che ti animava; tu, del resto, ignoravi
completamente che io potessi adempiere
a quel compito. Tu mi avevi appena veduta...
non mi avevi indirizzato che poche parole...
insomma, tu mi desideravi...
</p>

<p>
<span class="smcap">Wan.</span> Dà pure al mio amore il nome che vuoi.
</p>

<p>
<span class="smcap">Ellida.</span> Io, dal mio canto, mi trovavo abbandonata,
sola. Quando venisti, accettai senz’altro,
di dividere la vita con te.
</p>

<p>
<span class="smcap">Wan.</span> Io ti chiesi francamente se eri disposta a
<span class="pagenum" id="Page_73">[73]</span>
dividere con me e le mie figlie la modesta esistenza.
</p>

<p>
<span class="smcap">Ellida.</span> È vero: non avrei dovuto accettare: non
avrei dovuto vendermi! Dovevo piuttosto lavorare
come una miserabile e conservare la mia
volontà e la mia libertà.
</p>

<p>
<span class="smcap">Wan.</span> (<i>alzandosi</i>) Dunque, in questi cinque o sei
anni durante i quali abbiamo vissuto insieme,
non sei stata molto felice?
</p>

<p>
<span class="smcap">Ellida.</span> No, Wangel non ci pensare. Io sono stata
fatta segno, in casa tua, a tutte le cure più
amorose; ma in questa casa io non ci sono entrata
completamente di mia volontà... ed ecco
da dove hanno origine i miei mali.
</p>

<p>
<span class="smcap">Wan.</span> (<i>guardandola</i>) Non sei venuta completamente
di tua volontà?
</p>

<p>
<span class="smcap">Ellida.</span> No, non fu volontariamente che ti ho seguito.
</p>

<p>
<span class="smcap">Wan.</span> Volontariamente... mi ricordo che questa
parola la disse anche ieri lo straniero.
</p>

<p>
<span class="smcap">Ellida.</span> Questa parola riassume tutto, spiega tutto.
Ora io comprendo molte cose...
</p>

<p>
<span class="smcap">Wan.</span> Che cosa?
</p>

<p>
<span class="smcap">Ellida.</span> Comprendo che la vita che noi conduciamo
non è, in realtà, una vita coniugale.
</p>

<p>
<span class="smcap">Wan.</span> (<i>con amarezza</i>) È vero! La nostra vita non
è quella di due sposi!
</p>

<p>
<span class="smcap">Ellida.</span> Non lo è stata mai: neppure nei primi
tempi della nostra unione. Il primo matrimonio
sarebbe stato un’unione vera e perfetta!
</p>

<p>
<span class="smcap">Wan.</span> Il primo matrimonio? Quale?
</p>

<p>
<span class="smcap">Ellida.</span> Il mio matrimonio con lui.
</p>

<p>
<span class="smcap">Wan.</span> (<i>stupito</i>) Non ti comprendo!...
</p>

<p>
<span class="smcap">Ellida.</span> Non diciamo menzogne, Wangel, è indegno
di noi.
</p>

<p>
<span class="smcap">Wan.</span> Continua allora.
</p>

<p>
<span class="smcap">Ellida.</span> Tu pure riconoscerai che una promessa
volontaria è un legame ben più valido di un
matrimonio.
</p>

<p>
<span class="smcap">Wan.</span> Ma, mio Dio!
</p>

<p>
<span class="pagenum" id="Page_74">[74]</span>
</p>

<p>
<span class="smcap">Ellida.</span> (<i>alzandosi molto agitata</i>) Permettimi di
lasciarti, Wangel.
</p>

<p>
<span class="smcap">Wan.</span> Ellida!
</p>

<p>
<span class="smcap">Ellida.</span> Bisogna che tu me lo permetta. Credimi,
è così che dobbiamo lasciarci dopo la stranezza
del nostro matrimonio.
</p>

<p>
<span class="smcap">Wan.</span> (<i>con profondo ma rassegnato dolore</i>) Dovevamo
dunque arrivare a questo punto!
</p>

<p>
<span class="smcap">Ellida.</span> Era inevitabile!
</p>

<p>
<span class="smcap">Wan.</span> In questi anni di matrimonio dunque non
ho saputo conquistarti, non ti ho mai interamente
posseduta.
</p>

<p>
<span class="smcap">Ellida.</span> Wangel, se potessi amarti quanto vorrei,
quanto lo meriti, ma, lo sento, questo non sarà
mai possibile.
</p>

<p>
<span class="smcap">Wan.</span> È il divorzio allora? Un divorzio regolare
e legale che tu vuoi?
</p>

<p>
<span class="smcap">Ellida.</span> Non mi hai compreso: non annetto alcuna
importanza alla forma; voglio solamente
che noi ci dividiamo volontariamente.
</p>

<p>
<span class="smcap">Wan.</span> (<i>fa un triste segno di approvazione</i>) Scindere
il contratto.
</p>

<p>
<span class="smcap">Ellida.</span> Sicuro, scindere il contratto.
</p>

<p>
<span class="smcap">Wan.</span> E dopo?
</p>

<p>
<span class="smcap">Ellida.</span> Accada ciò che deve accadere! Ciò di cui
ti prego, di cui ti supplico è di lasciarmi partire,
di rendermi la mia completa libertà.
</p>

<p>
<span class="smcap">Wan.</span> È orribile quanto mi chiedi! Lasciami il
tempo di riflettere....
</p>

<p>
<span class="smcap">Ellida.</span> Non ho tempo da perdere: mi occorre
oggi stesso, la mia libertà.
</p>

<p>
<span class="smcap">Wan.</span> Perchè?
</p>

<p>
<span class="smcap">Ellida.</span> Perchè egli arriva questa notte.
</p>

<p>
<span class="smcap">Wan.</span> (<i>retrocedendo</i>) Egli arriva?! Lui! Dunque è
per lui che vuoi questo?
</p>

<p>
<span class="smcap">Ellida.</span> Voglio che mi trovi libera.
</p>

<p>
<span class="smcap">Wan.</span> Ellida, io non posso restituirti oggi la tua
libertà. Non ne ho neppure il diritto, perchè a
me corre l’obbligo di proteggerti: questo è il
mio dovere e lo compirò.
</p>

<p>
<span class="smcap">Ellida.</span> Proteggermi? Proteggermi contro chi?
<span class="pagenum" id="Page_75">[75]</span>
Contro che cosa? Nessuno vuol farmi violenza,
nessuno mi minaccia; questa forza suprema
che tu chiami «orribile» non è nel mondo
esterno, ma in me stessa. Come puoi tu combatterla?
</p>

<p>
<span class="smcap">Wan.</span> Posso aiutarti, darti coraggio per lottare.
</p>

<p>
<span class="smcap">Ellida.</span> Sì, se volessi lottare!
</p>

<p>
<span class="smcap">Wan.</span> Allora tu non lo vuoi!
</p>

<p>
<span class="smcap">Ellida.</span> È appunto questo che ignoro io stessa.
</p>

<p>
<span class="smcap">Wan.</span> Ellida, questa notte, tutto sarà deciso.
</p>

<p>
<span class="smcap">Ellida.</span> (<i>con slancio</i>) Sì, finalmente siamo vicini
all’ora decisiva.
</p>

<p>
<span class="smcap">Wan.</span> E domani?
</p>

<p>
<span class="smcap">Ellida.</span> Domani forse, il mio avvenire, il mio vero
avvenire l’avrò perduto per sempre.
</p>

<p>
<span class="smcap">Wan.</span> Il tuo vero avvenire?
</p>

<p>
<span class="smcap">Ellida.</span> Sì, tutta una vita di libertà. Perduta....
perduta e forse anche per lui!
</p>

<p>
<span class="smcap">Wan.</span> (<i>a voce bassa e prendendole una mano</i>) Ellida,
lo ami quello straniero?
</p>

<p>
<span class="smcap">Ellida.</span> Se io?... lo so forse? Io so solamente che
per me è il mistero.... l’orribile è che....
</p>

<p>
<span class="smcap">Wan.</span> (<i>interrompendola</i>) È che...?
</p>

<p>
<span class="smcap">Ellida.</span> (<i>svincolandosi dalla stretta</i>) È che mi pare
appartenergli.
</p>

<p>
<span class="smcap">Wan.</span> (<i>abbassando il capo</i>) Domani egli sarà partito,
tu non sarai più in pericolo. Domani, Ellida,
sarò pronto a restituirti la libertà; a scindere
il mercato.
</p>

<p>
<span class="smcap">Ellida.</span> Wangel! Ma domani sarà troppo tardi!
</p>

<p>
<span class="smcap">Wan.</span> (<i>guarda verso il giardino</i>) Le ragazze, ecco
le ragazze! Facciamo che fino all’ultimo esse
non si accorgano di nulla.
</p>

<p>
<span class="pagenum" id="Page_76">[76]</span>
</p>

<h3>SCENA VII.
<span class="smaller"><span class="smcap">Detti</span>, <i>e</i> <span class="smcap">Arnholm, Violetta, Hilda, Lyngstrand</span>.</span></h3>

<p>
(<i>che vengono dal giardino e salgono la terrazza.
Lyngstrand saluta ed esce da destra; gli altri
entrano nel salone</i>).
</p>

<p>
<span class="smcap">Arn.</span> Abbiamo fatto dei grandi progetti.
</p>

<p>
<span class="smcap">Hilda.</span> Questa sera vogliamo andare sul fiordo,
e....
</p>

<p>
<span class="smcap">Viol.</span> (<i>interromp.</i>) Sta zitta!
</p>

<p>
<span class="smcap">Wan.</span> Anche noi abbiamo fatto dei progetti. Ellida,
questa sera, parte per Skjoldvik, ove si
tratterrà qualche tempo.
</p>

<p>
<span class="smcap">Viol.</span> Parti?
</p>

<p>
<span class="smcap">Arn.</span> Fa bene, signora Wangel.
</p>

<p>
<span class="smcap">Wan.</span> Ellida vuol tornare a casa sua! Ritornare
alla riva del mare.
</p>

<p>
<span class="smcap">Hilda.</span> (<i>correndo verso Ellida</i>) Tu parti? tu ci
lasci?
</p>

<p>
<span class="smcap">Ellida.</span> (<i>spaventata</i>) Hilda, che cos’hai?
</p>

<p>
<span class="smcap">Hilda.</span> (<i>dominandosi</i>) Nulla, nulla. (<i>allontanandosi
dice a bassa voce</i>) Tu puoi partire, tu!
</p>

<p>
<span class="smcap">Viol.</span> (<i>con spavento</i>) Babbo, ti leggo in viso che
tu pure partirai per Skjoldvik.
</p>

<p>
<span class="smcap">Wan.</span> No, non v’andrò, forse, che di quando in
quando.
</p>

<p>
<span class="smcap">Viol.</span> E noi? e questa casa?
</p>

<p>
<span class="smcap">Wan.</span> Starò anche qui.
</p>

<p>
<span class="smcap">Viol.</span> Di quando, in quando?
</p>

<p>
<span class="smcap">Wan.</span> Fanciulla mia, è necessario! (<i>va al fondo</i>).
</p>

<p>
<span class="smcap">Arn.</span> (<i>a bassa voce</i>) Ci parleremo più tardi, Violetta.
(<i>s’avvicina a Wangel</i>).
</p>

<p>
<span class="smcap">Ellida.</span> (<i>a Violetta piano</i>) Che cosa aveva Hilda?
Mi parve commossa.
</p>

<p>
<span class="pagenum" id="Page_77">[77]</span>
</p>

<p>
<span class="smcap">Viol.</span> Non hai capito ciò che Hilda di giorno in
giorno, aspetta?
</p>

<p>
<span class="smcap">Ellida.</span> No. Che cosa?
</p>

<p>
<span class="smcap">Viol.</span> Una parola amorevole da te, una sola!
</p>

<p>
<span class="smcap">Ellida.</span> Ah!... Avevo dunque un compito da adempiere
qui?
</p>

<p>
<span class="smcap">Viol.</span> (<i>guarda la porta di destra, poi ne apre l’uscio</i>)
Babbo, la colazione è pronta.
</p>

<p>
<span class="smcap">Wan.</span> (<i>dominandosi per mostrarsi calmo</i>) Grazie.
Prego, professore, passi prima lei. Andiamo a
tavola e, vuotando i nostri bicchieri daremo il
saluto alla donna del mare!
</p>

<p>
(<i>Tutti si incamminano a destra</i>).
</p>

<p class="pad2 center large">
FINE DELL’ATTO QUARTO.
</p>

<div class="chapter">
<p>
<span class="pagenum" id="Page_78">[78]</span>
</p>

<h2>ATTO QUINTO.</h2>
</div>

<p>
<i>La scena rappresenta il fondo del giardino, molto
vicino allo stagno. È una sera d’estate. Crescente
crepuscolo.</i>
</p>

<h3>SCENA I.
<span class="smaller"><span class="smcap">Arnholm</span> <i>e</i> <span class="smcap">Violetta, Lyngstrand</span> <i>e</i> <span class="smcap">Hilda.</span>
<i>indi</i> <span class="smcap">Ballested.</span></span></h3>

<p>
(<i>Arnholm e Violetta, Lyngstrand e Hilda in un
canotto vengono da sinistra</i>).
</p>

<p>
<span class="smcap">Hilda.</span> Da qui si può benissimo saltare a terra.
</p>

<p>
<span class="smcap">Arn.</span> No, signorina, no.
</p>

<p>
<span class="smcap">Lyng.</span> Io non so saltare.
</p>

<p>
<span class="smcap">Viol.</span> E lei, professore, anche lei non sa saltare?
</p>

<p>
<span class="smcap">Arn.</span> Preferisco non fare questa prova.
</p>

<p>
<span class="smcap">Viol.</span> Dirigiamoci allora, verso la scaletta della
cabina del bagno.
</p>

<p>
(<i>Il canotto torna a muoversi e scompare a destra.
Nello stesso tempo entra Ballested portando
dei libri e un corno da caccia, egli viene dal sentiero
di destra e si volge verso la barca parlando
con chi vi sta dentro. Si odono le risposte
che per la distanza, vanno sempre più affievolendosi</i>).
</p>

<p>
<span class="smcap">Ball.</span> Che cosa dice? Sicuro, fu in causa della
<span class="pagenum" id="Page_79">[79]</span>
nave inglese. È l’ultima volta, per quest’anno,
che approda qui. Se vogliono godere la musica
non hanno tempo da perdere. (<i>gridando</i>)
Che cosa? (<i>scuotendo la testa</i>) Non capisco quello
che dicono.
</p>

<h3>SCENA II.
<span class="smaller"><span class="smcap">Ellida, Wangel</span> <i>e detto</i>.</span></h3>

<p>
(<i>Ellida con la testa coperta da un velo, entra da
sinistra seguita da Wangel</i>).
</p>

<p>
<span class="smcap">Wan.</span> Ti assicuro, Ellida, che manca ancora molto
tempo.
</p>

<p>
<span class="smcap">Ellida.</span> No, no, può arrivare da un momento all’altro.
</p>

<p>
<span class="smcap">Ball.</span> (<i>che è dall’altro lato della siepe del giardino</i>)
Buona sera, signor dottore; buona sera,
signora.
</p>

<p>
<span class="smcap">Wan.</span> (<i>scorgendolo</i>) Ah! è qui lei? Questa sera
vi sarà ancora della musica?
</p>

<p>
<span class="smcap">Ball.</span> Sì, la società dei suonatori di corno deve
dare un concerto: questa è la stagione delle
feste. Il concerto di questa sera è in onore della
nave inglese.
</p>

<p>
<span class="smcap">Ellida.</span> La nave inglese? Dunque è già in vista?
</p>

<p>
<span class="smcap">Ball.</span> Non ancora; ma siccome essa viene dalle isole,
laggiù, non la si può vedere che allorquando
è quasi in porto.
</p>

<p>
<span class="smcap">Ellida.</span> Sì! arriverà d’improvviso.
</p>

<p>
<span class="smcap">Wan.</span> (<i>voltandosi un poco verso Ellida</i>) Questo
di stanotte sarà il suo ultimo viaggio; poi non
tornerà più.
</p>

<p>
<span class="smcap">Ball.</span> È triste il pensiero. Noi, che, per parecchi
mesi, siamo stati i figli spensierati dell’estate,
<span class="pagenum" id="Page_80">[80]</span>
ora dobbiamo nuovamente avvezzarci al cupo
inverno... Ci riesce duro... almeno in principio
perchè poi si finisce con l’adattarsi a tutto....
con l’accla.... accli.... acclimatarsi: non è vero,
signora? (<i>saluta ed esce a sinistra</i>).
</p>

<h3>SCENA III.
<span class="smaller"><span class="smcap">Wangel</span> <i>ed</i> <span class="smcap">Ellida.</span></span></h3>

<p>
<span class="smcap">Ellida.</span> (<i>guardando il fiordo</i>) Oh! quanto si soffre
nell’attesa, come fa male quest’impazienza
del minuto decisivo!
</p>

<p>
<span class="smcap">Wan.</span> Sei decisa a parlargli?
</p>

<p>
<span class="smcap">Ellida.</span> È necessario: debbo fare liberamente
la mia scelta.
</p>

<p>
<span class="smcap">Wan.</span> Tu non hai da far scelta, Ellida: io non
te lo permetto.
</p>

<p>
<span class="smcap">Ellida.</span> Tu non puoi impedirmi di scegliere, nè
tu, nè alcun altro. Puoi proibirmi di parlare
con lui, di seguirlo, puoi tenermi qui a forza,
ma non puoi proibirmi di decidere nell’animo
mio, se questo è il mio dovere.
</p>

<p>
<span class="smcap">Wan.</span> Hai ragione: non posso impedirtelo.
</p>

<p>
<span class="smcap">Ellida.</span> Ed io non ho alcun mezzo per resistere!
Nulla mi attrae qui, nulla mi trattiene: non ho
posto radici in casa tua. Le tue figlie non mi
amano, sono estranea al loro cuore, quelle giovani
non le ho mai possedute. Se io parto, con
lui, questa notte, o domani, per Skjoldvik, non
ho neppure una chiave da consegnare loro,
neppure un’ordine da dare: nulla mi lega alla
tua casa dove non ebbi mai alcuna autorità.
</p>

<p>
<span class="smcap">Wan.</span> Sei tu che hai voluto....
</p>

<p>
<span class="smcap">Ellida.</span> No; io non ho desiderato nè chiesto nulla:
lasciai che le cose procedessero nell’ordine in
cui le avevo trovate il giorno del mio arrivo.
Sei stato tu, tu solo a volerlo.
</p>

<p>
<span class="pagenum" id="Page_81">[81]</span>
</p>

<p>
<span class="smcap">Wan.</span> Credevo di farlo per il tuo bene.
</p>

<p>
<span class="smcap">Ellida.</span> Lo so, Wangel, ma intanto questa casa
non ha per me nè attrattive, nè legami: nulla
mi chiama verso quanto avrebbe dovuto costituire
la felicità comune; la nostra vita intima
e sacra.
</p>

<p>
<span class="smcap">Wan.</span> Comprendo anch’io tutto ciò. Ed ecco perchè
domani ti renderò la libertà e per l’avvenire
farai ciò che ti aggrada. Da sola guiderai
la tua vita.... sì, la tua vera vita....
</p>

<p>
<span class="smcap">Ellida.</span> E chiami questa la mia vita, la mia vera
vita?... No, no; sbagliai il giorno in cui mi sono
unita a te! (<i>si torce le mani</i>) E intanto, tra
poco, sarà qui, colui al quale avrei dovuto rimanere
fedele, come egli rimase a me. Egli
sta per venire, fra mezz’ora sarà qui per offrirmi
per l’ultima volta, di ricominciare la mia
vita, la mia vera vita. Quella vita che mi spaventa
e mi attrae allo stesso tempo ed alla quale
non posso, non voglio rinunciare.
</p>

<p>
<span class="smcap">Wan.</span> Appunto per questo, occorre che tuo marito,
il quale è anche il tuo medico, sopprima la
tua volontà ed agisca per te.
</p>

<p>
<span class="smcap">Ellida.</span> Sì, Wangel, capisco che tu hai ragione,
e ci sono dei momenti in cui mi sembra che
dovrei trovare la pace e la salute avvicinandomi
a te, che potrei provarmi a sfidare tutte
codeste spaventevoli ed attraenti potenze.... ma
non lo posso.... mi è impossibile!
</p>

<p>
<span class="smcap">Wan.</span> Vieni, Ellida, rientriamo in casa....
</p>

<p>
<span class="smcap">Ellida.</span> Lo vorrei ma non l’oso, mi disse di aspettarlo
qui.
</p>

<p>
<span class="smcap">Wan.</span> Vieni, vieni; c’è ancora tempo.
</p>

<p>
<span class="smcap">Ellida.</span> Ma sei sicuro?
</p>

<p>
<span class="smcap">Wan.</span> Sicurissimo.
</p>

<p>
<span class="smcap">Ellida.</span> Allora andiamo a passeggiare un poco.
</p>

<p>
(<i>escono dalla prima quinta di destra. Arnholm
e Violetta compaiono contemporaneamente sulla
riva dello stagno</i>).
</p>

<p>
<span class="pagenum" id="Page_82">[82]</span>
</p>

<h3>SCENA IV.
<span class="smaller"><span class="smcap">Arnholm</span> <i>e</i> <span class="smcap">Violetta</span>.</span></h3>

<p>
<span class="smcap">Viol.</span> (<i>guardandoli mentre si allontanano</i>) Eccoli
là.
</p>

<p>
<span class="smcap">Arn.</span> (<i>a voce bassa</i>) Li lasci allontanare.
</p>

<p>
<span class="smcap">Viol.</span> Ma sa dirmi lei, che cosa avviene qui in
questi giorni?
</p>

<p>
<span class="smcap">Arn.</span> Si è accorta di qualche cosa?
</p>

<p>
<span class="smcap">Viol.</span> Sì.
</p>

<p>
<span class="smcap">Arn.</span> Qualche cosa di straordinario?
</p>

<p>
<span class="smcap">Viol.</span> Di molte cose straordinarie!... E lei?
</p>

<p>
<span class="smcap">Arn.</span> Ma io.... non saprei davvero....
</p>

<p>
<span class="smcap">Viol.</span> Lei sa tutto ma non vuol parlare.
</p>

<p>
<span class="smcap">Arn.</span> Credo che questo viaggio farà bene alla sua
matrigna, e credo anche sarebbe un bene per
tutti se, di quando in quando, facesse sempre
qualche viaggio.
</p>

<p>
<span class="smcap">Viol.</span> Se lei domani ritorna a Skjoldvik è certo
che non tornerà più.
</p>

<p>
<span class="smcap">Arn.</span> Perchè parla in tal modo? Suppone forse
qualche cosa?
</p>

<p>
<span class="smcap">Viol.</span> Non suppongo, ho la certezza che non tornerà
mai più, almeno fino a che io ed Hilda rimarremo
in casa.
</p>

<p>
<span class="smcap">Arn.</span> Anche Hilda?
</p>

<p>
<span class="smcap">Viol.</span> Forse, con Hilda sola potrebbe andare
d’accordo: anche essa è poco più di una bambina
e credo poi che Ellida le voglia bene. Ma
con me è tutt’altra cosa: come è possibile? Una
matrigna che ha quasi la mia stessa età!...
</p>

<p>
<span class="smcap">Arn.</span> E chi sa che lei, Violetta, non abbia a uscire
presto di casa.
</p>

<p>
<span class="pagenum" id="Page_83">[83]</span>
</p>

<p>
<span class="smcap">Viol.</span> (<i>vivamente</i>) Dunque lei ha parlato col
babbo?
</p>

<p>
<span class="smcap">Arn.</span> Sì.
</p>

<p>
<span class="smcap">Viol.</span> E che cosa ha risposto?
</p>

<p>
<span class="smcap">Arn.</span> Hem.... Suo padre, ha altre idee per il capo
in questi giorni, e mi è parso di comprendere
che non bisogna contare su lui.
</p>

<p>
<span class="smcap">Viol.</span> (<i>con grande sorpresa</i>) Si spieghi meglio.
</p>

<p>
<span class="smcap">Arn.</span> Mi ha chiaramente lasciato intendere la sua
condizione, pretendendo che gli sarebbe impossibile....
</p>

<p>
<span class="smcap">Viol.</span> (<i>con rimprovero</i>) Lei sapeva.... ed ha potuto
ingannarmi?
</p>

<p>
<span class="smcap">Arn.</span> Io non l’ho ingannata: dipende da lei l’andare
via di qui o il rimanervi.
</p>

<p>
<span class="smcap">Viol.</span> Da me?
</p>

<p>
<span class="smcap">Arn.</span> Sicuro, da lei, dipende l’imparare tutto
quanto più le piacerà, il vedere tutto ciò che
vorrà vedere, il poter condurre insomma una
vita più interessante di questa. Che ne dice?
</p>

<p>
<span class="smcap">Viol.</span> (<i>unendo le mani</i>) Dio mio! E sarebbe ciò
possibile! Babbo non vuole, ed io non ho altri
al mondo.
</p>

<p>
<span class="smcap">Arn.</span> Accetti l’aiuto del suo vecchio.... del suo
antico professore.
</p>

<p>
<span class="smcap">Viol.</span> Il suo aiuto? Lei, signor Arnholm, sarebbe
disposto a....
</p>

<p>
<span class="smcap">Arn.</span> Ad aiutarla? Sì, ne sarei felicissimo. È deciso?
accetta lei?
</p>

<p>
<span class="smcap">Viol.</span> Sì, accetto. Poter partire, vedere il mondo,
imparare, conoscere! Ma è il mio sogno, il
sogno che credevo irrealizzabile.
</p>

<p>
<span class="smcap">Arn.</span> Ora potrà realizzare qualsiasi sogno.
</p>

<p>
<span class="smcap">Viol.</span> E lei mi aiuterà a raggiungere questa immensa
felicità? Posso io accettare un tale sacrificio
da uno estraneo?
</p>

<p>
<span class="smcap">Arn.</span> Lei può accettarlo da me Violetta; può accettare
tutto da me.
</p>

<p>
<span class="smcap">Viol.</span> (<i>prendendogli le mani</i>) Sì, non so perchè,
ma sento che lo posso. (<i>con slancio</i>) Vorrei ridere
<span class="pagenum" id="Page_84">[84]</span>
ed anche piangere dalla gioia. Io comincerò
a vivere veramente, a conquistare questa
vita che credevo dovesse sfuggirmi per sempre.
</p>

<p>
<span class="smcap">Arn.</span> Non abbia più alcuna inquietudine per
l’avvenire, però lei, Violetta, mi deve dire francamente
se v’è qualche cosa che la trattenga
qui.
</p>

<p>
<span class="smcap">Viol.</span> No, nulla.
</p>

<p>
<span class="smcap">Arn.</span> Nulla?
</p>

<p>
<span class="smcap">Viol.</span> Che mi trattengano qui non ci sono che
mio padre ed anche Hilda, ma....
</p>

<p>
<span class="smcap">Arn.</span> Un giorno o l’altro sarà pure costretta a lasciare
suo padre ed anche Hilda; lei prenderà
altro cammino: è questione solo di tempo. Dunque
all’infuori della sua famiglia, nessun’altra
persona....
</p>

<p>
<span class="smcap">Viol.</span> Nessuna: io posso andare anche in capo
al mondo.
</p>

<p>
<span class="smcap">Arn.</span> Allora Violetta lei partirà con me.
</p>

<p>
<span class="smcap">Viol.</span> (<i>battendo le mani per la contentezza</i>) Dio
mio, quale felicità.
</p>

<p>
<span class="smcap">Arn.</span> Spero che avrà in me intera confidenza.
</p>

<p>
<span class="smcap">Viol.</span> Oh sì, glielo prometto.
</p>

<p>
<span class="smcap">Arn.</span> E non mi terrà mai nulla nascosto, non è
vero, Violetta?
</p>

<p>
<span class="smcap">Viol.</span> Sicuro, lei è il mio antico maestro, il mio
professore d’altri tempi.
</p>

<p>
<span class="smcap">Arn.</span> La prego.... non annetta grande importanza
a questa.... dignità. Le aprirò sinceramente
l’animo mio: lei è libera, completamente libera;
le chiedo se vuole legarsi a me per tutta
la vita.
</p>

<p>
<span class="smcap">Viol.</span> (<i>retrocedendo spaventata</i>) Oh! che cosa
dice?
</p>

<p>
<span class="smcap">Arn.</span> Per tutta la vita, Violetta. Vuole divenire
mia moglie?
</p>

<p>
<span class="smcap">Viol.</span> (<i>a voce bassa come parlando a sè stessa</i>)
No, no; è impossibile.
</p>

<p>
<span class="smcap">Arn.</span> Sarebbe impossibile che....
</p>

<p>
<span class="smcap">Viol.</span> Mio Dio, signor Arnholm, quanto mi ha
<span class="pagenum" id="Page_85">[85]</span>
detto è cosa molto seria.... (<i>fissandolo</i>) Lei dunque
pensava a ciò quando mi offriva poco fa
di fare tanto per me?
</p>

<p>
<span class="smcap">Arn.</span> Mi ascolti tranquillamente Violetta; la mia
proposta la sorprende tanto?
</p>

<p>
<span class="smcap">Viol.</span> E come non vuole che mi sorprenda, fattami
da lei?
</p>

<p>
<span class="smcap">Arn.</span> È naturale. Lei non sapeva, non poteva sapere
che io ero venuto qui per lei.
</p>

<p>
<span class="smcap">Viol.</span> Per me? Lei è venuto per me?
</p>

<p>
<span class="smcap">Arn.</span> Sì, Violetta! mesi fa ho ricevuto una lettera
da suo padre ed in quella una frase mi aveva
fatto credere.... che lei avesse conservato per il
suo antico professore.... eh.... qualche cosa di
più di un ricordo amichevole.
</p>

<p>
<span class="smcap">Viol.</span> Ma come, babbo ha potuto scriverle?....
</p>

<p>
<span class="smcap">Arn.</span> L’errore era mio, egli alludeva a tutt’altro:
ma io mi cullavo nell’illusione che una giovinetta
mi attendesse e desiderasse rivedermi....
Non m’interrompa. Violetta. A uomini, non più
troppo giovani, quale appunto io sono, tali illusioni
cagionano profonda impressione. Io nutrivo,
a suo riguardo, signorina, un sentimento
forte, un’affezione riconoscente che ingigantiva
in me: ho creduto fosse mio dovere partire,
per rivederla e per dirle che io pure dividevo
i sentimenti che credevo trovare in lei.
</p>

<p>
<span class="smcap">Viol.</span> Ma poichè ha saputo che non è vero.... che
si era sbagliato?...
</p>

<p>
<span class="smcap">Arn.</span> Ciò non muta nulla. La sua immagine, Violetta,
la sua immagine che da parecchi mesi ho
scolpita in cuore vi rimarrà sempre nonostante
il mio errore, malgrado tutto. Forse lei non
comprende nemmeno questo sentimento che
provo.
</p>

<p>
<span class="smcap">Viol.</span> Non mi sarei immaginata mai nulla di simile.
</p>

<p>
<span class="smcap">Arn.</span> Ma perchè ciò è successo non potrebbe ora
lei.... decidersi a diventare mia moglie?
</p>

<p>
<span class="smcap">Viol.</span> Come potrei.... lei che fu mio professore....
<span class="pagenum" id="Page_86">[86]</span>
non posso capacitarmi.... che lei diventi per
me.... qualche cosa d’altro.
</p>

<p>
<span class="smcap">Arn.</span> Lo crede impossibile? Ebbene, sia, mia cara
Violetta, noi rimarremo sempre come prima.
</p>

<p>
<span class="smcap">Viol.</span> Che cosa intende dire?
</p>

<p>
<span class="smcap">Arn.</span> Intendo dire che io, naturalmente, manterrò
ugualmente la mia promessa, e che ho sempre
intenzione di condurla nel mondo per farglielo
conoscere; che io le creerò una vita libera.
Il suo avvenire sarà assicurato, lei troverà
sempre in me l’amico buono, sincero, fedele;
ne sia sicura.
</p>

<p>
<span class="smcap">Viol.</span> Signor Arnholm, oramai anche tutto ciò
è impossibile.
</p>

<p>
<span class="smcap">Arn.</span> Anche questo è impossibile?
</p>

<p>
<span class="smcap">Viol.</span> Dopo quanto mi ha detto; dopo la risposta
che io le ho dato, lei deve capire che mi è impossibile
accettare alcuna cosa da lei.
</p>

<p>
<span class="smcap">Arn.</span> Preferisce rimaner qui e rinunciare alla vita
a cui aspirava?
</p>

<p>
<span class="smcap">Viol.</span> Con dolore bisogna che rinunci a questo
sogno.
</p>

<p>
<span class="smcap">Arn.</span> Vuole rinunciare a vedere il mondo? Ci pensi
bene, Violetta. Quando suo padre non sarà
più, lei si troverà qui senza appoggio, sola nel
mondo e si vedrà costretta a darsi ad un altro
uomo che non amerà di più di quello che non
ami me.
</p>

<p>
<span class="smcap">Viol.</span> Ha ragione: tutto quanto dice è vero. E
nonpertanto.... chi sa!...
</p>

<p>
<span class="smcap">Arn.</span> (<i>ansioso</i>) Ebbene?
</p>

<p>
<span class="smcap">Viol.</span> (<i>guardandolo indecisa</i>) Forse non sarebbe
del tutto impossibile....
</p>

<p>
<span class="smcap">Arn.</span> Che cosa, Violetta?
</p>

<p>
<span class="smcap">Viol.</span> Di.... accettare.... la sua.... proposta.
</p>

<p>
<span class="smcap">Arn.</span> Sarebbe, malgrado tutto, disposta?... Violetta,
mi conceda in ogni caso il bene di esserle
amico fedele.
</p>

<p>
<span class="smcap">Viol.</span> No, no! questo mai! No, signor Arnholm,
preferisco essere moglie.
</p>

<p>
<span class="smcap">Arn.</span> Davvero, Violetta?
</p>

<p>
<span class="pagenum" id="Page_87">[87]</span>
</p>

<p>
<span class="smcap">Viol.</span> Sì. Credo.... voglio....
Sì, se lei.... pensa ancora di.... volermi.
</p>

<p>
<span class="smcap">Arn.</span> Se io lo penso! (<i>prende la mano di Violetta</i>)
Oh! grazie, grazie Violetta! Tutto quanto
mi ha detto, la sua indecisione di poco fa non
mi spaventa: se anche oggi non possiedo tutto
il suo cuore, saprò guadagnarmelo. Violetta,
io le sarò di aiuto, di sostegno.
</p>

<p>
<span class="smcap">Viol.</span> Lei però mi farà viaggiare, mi farà conoscere
il mondo: me l’ha promesso.
</p>

<p>
<span class="smcap">Arn.</span> Manterrò la parola.
</p>

<p>
<span class="smcap">Viol.</span> Potrò imparare ciò che voglio?
</p>

<p>
<span class="smcap">Arn.</span> Io stesso sarò il suo professore come in altri
tempi. Si ricorda del suo ultimo anno di studi?
</p>

<p>
<span class="smcap">Viol.</span> (<i>con dolcezza e come sognando</i>). Dunque
sarò libera! libera di visitare altri paesi senza
tema per l’avvenire! Senza alcuna preoccupazione.
</p>

<p>
<span class="smcap">Arn.</span> Senza pensieri affatto, affatto! (<i>cingendola
col braccio</i>) Noi ci creeremo un’esistenza tutta
pace, tutta felicità.
</p>

<p>
<span class="smcap">Viol.</span> Comincio a credere che tutto sia possibile.
(<i>guardando a destra e liberandosi dall’abbraccio</i>)
La supplico, per ora, di non lasciar scorgere
nulla a nessuno.
</p>

<p>
<span class="smcap">Arn.</span> Chi viene, mia cara?
</p>

<p>
<span class="smcap">Viol.</span> È quel povero disgraziato (<i>accenna col dito</i>)
Eccolo laggiù.
</p>

<p>
<span class="smcap">Arn.</span> Chi? il dottore?
</p>

<p>
<span class="smcap">Viol.</span> No, il giovane scultore che passeggia con
Hilda.
</p>

<p>
<span class="smcap">Arn.</span> Ah! Lyngstrand. Ebbene!
</p>

<p>
<span class="smcap">Viol.</span> Lei sa quanto egli sia debole e sofferente.
</p>

<p>
<span class="smcap">Arn.</span> Forse non è che un’illusione.
</p>

<p>
<span class="smcap">Viol.</span> Purtroppo è triste realtà: non vivrà a lungo,
e ciò, forse, è un bene per lui.
</p>

<p>
<span class="smcap">Arn.</span> Perchè?
</p>

<p>
<span class="smcap">Viol.</span> Perchè dubito che non riuscirà mai nella
sua arte. Andiamocene prima che essi vengano.
</p>

<p>
<span class="smcap">Arn.</span> Con piacere, cara Violetta.
</p>

<p>
<span class="pagenum" id="Page_88">[88]</span>
</p>

<h3>SCENA V
<span class="smaller"><span class="smcap">Hilda</span> <i>e</i> <span class="smcap">Lyngstrand.</span></span></h3>

<p>
(<i>Hilda e Lyngstrand appaiono sulla riva dello
stagno</i>).
</p>

<p>
<span class="smcap">Hilda.</span> Ohè! Ohè! I signori illustrissimi non vogliono
dunque attenderci?
</p>

<p>
<span class="smcap">Arn.</span> Violetta ed io preferiamo passeggiare un
poco.... (<i>via con Violetta</i>)
</p>

<p>
<span class="smcap">Lyng.</span> (<i>ridendo bonariamente</i>) È curioso! In questo
momento, in questa casa, tutti passeggiano
a due a due!
</p>

<p>
<span class="smcap">Hilda</span> (<i>seguendo con gli occhi Arnholm</i>) Scommetterei
che sta per chiederla in moglie!
</p>

<p>
<span class="smcap">Lyng.</span> Veramente? Lei dunque si è accorta di
qualche cosa?
</p>

<p>
<span class="smcap">Hilda.</span> Sicuro! E non era poi difficile, avendo
due occhi che vedono bene.
</p>

<p>
<span class="smcap">Lyng.</span> Ma io sono persuaso che la signorina Violetta
non vorrà mai.
</p>

<p>
<span class="smcap">Hilda.</span> Anch’io l’ho trovato molto invecchiato, e
poi temo che presto rimanga calvo.
</p>

<p>
<span class="smcap">Lyng.</span> E questa non è la sola ragione. Sono sicuro
che non accetterà!
</p>

<p>
<span class="smcap">Hilda.</span> Che cosa ne sa lei?
</p>

<p>
<span class="smcap">Lyng.</span> So che vi è un’altra persona a cui ha promesso
di pensare.
</p>

<p>
<span class="smcap">Hilda.</span> Di pensare solamente?
</p>

<p>
<span class="smcap">Lyng.</span> Sì, durante la sua assenza.
</p>

<p>
<span class="smcap">Hilda.</span> Ah! dunque, senza dubbio, questa persona,
è lei?
</p>

<p>
<span class="smcap">Lyng.</span> Può essere.
</p>

<p>
<span class="smcap">Hilda.</span> Violetta le ha promesso?...
</p>

<p>
<span class="pagenum" id="Page_89">[89]</span>
</p>

<p>
<span class="smcap">Lyng.</span> Sì, me l’ha promesso; ma la prego, smetta
quel tono di dubbio.
</p>

<p>
<span class="smcap">Hilda.</span> Si figuri: sono muta come una tomba.
</p>

<p>
<span class="smcap">Lyng.</span> È stata cosa assai gentile l’avermi fatta
quella promessa.
</p>

<p>
<span class="smcap">Hilda.</span> E lei calcola di sposarla, quando ritornerà?
</p>

<p>
<span class="smcap">Lyng.</span> No; non oso fare ora simili progetti. Se
dovesse passare molto tempo, mi potrebbe parere
un po’ troppo vecchia per me.
</p>

<p>
<span class="smcap">Hilda.</span> Tuttavia, vuole che Violetta l’aspetti!
</p>

<p>
<span class="smcap">Lyng.</span> Sì, perchè ciò mi sarà utile, molto utile
per la mia arte; per lei, poi, che non ha uno
scopo preciso nella sua vita, sarà facil cosa
l’aiutarmi. Però io non le sono meno riconoscente.
</p>

<p>
<span class="smcap">Hilda.</span> Crede dunque che potrà lavorare meglio
alla sua opera, sapendo che Violetta, da lontano,
pensa a lei?
</p>

<p>
<span class="smcap">Lyng.</span> Senza dubbio; sapere che nel mondo vi è
una giovane donna, delicata, silenziosa, che
sogna di me.... ma questo deve essere la.... la...
che parola posso dire?
</p>

<p>
<span class="smcap">Hilda.</span> .... Ispirazione. Servirebbe ad ispirarla...
</p>

<p>
<span class="smcap">Lyng.</span> Appunto questo. (<i>la fissa per qualche secondo</i>)
Lei è intelligentissima, signorina Hilda;
quando tornerò lei avrà gli anni che ora
ha sua sorella, forse avrà anche la stessa apparenza,
gli stessi pensieri. Lei e sua sorella
forse, saranno fuse in una persona sola.
</p>

<p>
<span class="smcap">Hilda.</span> E ciò le farà piacere?
</p>

<p>
<span class="smcap">Lyng.</span> Ancora non lo so; ma credo di sì. Però per
quest’estate preferisco che rimanga lei, niente
altro che lei.
</p>

<p>
<span class="smcap">Hilda.</span> Le piaccio dippiù così?
</p>

<p>
<span class="smcap">Lyng.</span> Oh sì! mi piace tanto così com’è.
</p>

<p>
<span class="smcap">Hilda.</span> Senta.... Mi dica, lei che è artista, le piace
che porti sempre abiti di colore chiaro?
</p>

<p>
<span class="smcap">Lyng.</span> Sì, molto.
</p>

<p>
<span class="pagenum" id="Page_90">[90]</span>
</p>

<p>
<span class="smcap">Hilda.</span> Trova che mi stanno bene questi abiti
d’estate?
</p>

<p>
<span class="smcap">Lyng.</span> Secondo il mio gusto, le stanno a meraviglia.
</p>

<p>
<span class="smcap">Hilda.</span> Ma lei che è artista, come crede che io
debba stare, vestita di nero?
</p>

<p>
<span class="smcap">Lyng.</span> Di nero? signorina Hilda!
</p>

<p>
<span class="smcap">Hilda.</span> Sì, crede che mi stia bene il nero?
</p>

<p>
<span class="smcap">Lyng.</span> Il nero non è un colore da estate, ma dovrebbe,
anche quel colore, starle a meraviglia.
</p>

<p>
<span class="smcap">Hilda.</span> (<i>fissando un punto innanzi a sè</i>) Un abito
nero, molto lungo, con piegoni neri tutto attorno
alla sottana, dei guanti neri, e un gran
velo fitto che ricadesse all’indietro....
</p>

<p>
<span class="smcap">Lyng.</span> Se la vedessi così vestita desidererei d’essere
pittore e le farei un delizioso ritratto, raffigurandola
una giovane vedova, in lutto.
</p>

<p>
<span class="smcap">Hilda.</span> Oppure, una fidanzata in lutto.
</p>

<p>
<span class="smcap">Lyng.</span> Sì, piuttosto una fidanzata.... Ma perchè
pensa a un simile abbigliamento?
</p>

<p>
<span class="smcap">Hilda.</span> Non lo so, quest’idea mi seduce, mi attrae....
</p>

<p>
<span class="smcap">Lyng.</span> L’attrae?
</p>

<p>
<span class="smcap">Hilda.</span> Sì. (<i>accennando a sinistra</i>) Oh! guardi!
</p>

<p>
<span class="smcap">Lyng.</span> (<i>guardando</i>) La nave inglese: tra poco si
fermerà.
</p>

<h3>SCENA VI
<span class="smaller"><span class="smcap">Detti, Wangel</span> <i>ed</i> <span class="smcap">Ellida.</span></span></h3>

<p>
(<i>Wangel ed Ellida appariscono sulla riva dello
stagno</i>).
</p>

<p>
<span class="smcap">Wan.</span> Te l’assicuro, Ellida, t’inganni (<i>scorgendo
gli altri</i>) Ah! siete qui, voialtri due. Dica
un po’ signor Lyngstrand, non è ancora in vista
non è vero?
</p>

<p>
<span class="pagenum" id="Page_91">[91]</span>
</p>

<p>
<span class="smcap">Lyng.</span> Il grande legno inglese?
</p>

<p>
<span class="smcap">Wan.</span> Sì.
</p>

<p>
<span class="smcap">Lyng.</span> (<i>indicando</i>) Eccolo là, signor dottore.
</p>

<p>
<span class="smcap">Ellida.</span> Ah! lo sapevo bene.
</p>

<p>
<span class="smcap">Wan.</span> Arrivato!
</p>

<p>
<span class="smcap">Lyng.</span> Sì, arrivato, ed è il caso di dire, come un
ladro notturno: silenziosamente, senza fare il
minimo rumore.
</p>

<p>
<span class="smcap">Wan.</span> Voialtri, senza dubbio, vorrete godere della
musica.
</p>

<p>
<span class="smcap">Lyng.</span> Sì, dottore; vi andiamo subito!
</p>

<p>
<span class="smcap">Wan.</span> Vi raggiungerò tosto.
</p>

<p>
<span class="smcap">Hilda.</span> (<i>piano a Lyngstrand con malizia</i>) Anche
loro due vanno accoppiati.
</p>

<p>
(<i>Lyngstrand e Hilda escono da sinistra. Da questo
momento sino alla fine dell’atto si ode in
lontananza, sui fiordi, suonare la musica, tutta
composta di trombe e corni</i>).
</p>

<h3>SCENA VII.
<span class="smaller"><span class="smcap">Ellida</span> <i>e</i> <span class="smcap">Wangel.</span></span></h3>

<p>
<span class="smcap">Ellida.</span> Egli è qui... sì... lo sento!
</p>

<p>
<span class="smcap">Wan.</span> Ellida, dà retta a me rientra in casa: lascia
a me la cura di discorrere con lui.
</p>

<p>
<span class="smcap">Ellida.</span> È impossibile! Ti ho detto che è impossibile!
(<i>getta un grido rauco</i>) Ah! Wangel! eccolo!
Lo vedi?
</p>

<p>
<span class="pagenum" id="Page_92">[92]</span>
</p>

<h3>SCENA VII
<span class="smaller"><span class="smcap">Detti</span> <i>e lo</i> <span class="smcap">Straniero.</span></span></h3>

<p>
(<i>Lo Straniero viene da sinistra e si ferma sul sentiero
al di là della siepe</i>).
</p>

<p>
<span class="smcap">Str.</span> (<i>salutando</i>) Buona sera. Eccomi qui, Ellida.
</p>

<p>
<span class="smcap">Ellida.</span> Sì, l’ora è suonata.
</p>

<p>
<span class="smcap">Str.</span> Sei, o no, pronta a partire?
</p>

<p>
<span class="smcap">Wan.</span> Vede bene che non lo è!
</p>

<p>
<span class="smcap">Str.</span> Non guardo al suo costume da viaggio, nè
mi curo di sapere se i suoi bauli sono pronti.
A bordo, ho tutto quanto le può occorrere per
il viaggio. Ho tenuto anche una cabina per lei.
(<i>a Ellida</i>) Ti chiedo dunque, se sei pronta a
seguirmi... volontariamente.
</p>

<p>
<span class="smcap">Ellida.</span> (<i>supplichevole</i>) Non me lo chiedete. Non
mi tentate in questo modo. (<i>odesi in lontananza
la campana della nave</i>).
</p>

<p>
<span class="smcap">Str.</span> È il primo segnale della campana. Bisogna
che tu dica sì o no.
</p>

<p>
<span class="smcap">Ellida.</span> (<i>torcendosi le mani</i>) La decisione! La
decisione inesorabile per tutta la vita!
</p>

<p>
<span class="smcap">Str.</span> Sì, inesorabile! Tra una mezz’ora sarebbe
troppo tardi.
</p>

<p>
<span class="smcap">Ellida.</span> (<i>guardandolo timidamente e con attenzione
intensa</i>) Perchè mi desiderate così tenacemente?
</p>

<p>
<span class="smcap">Str.</span> Non senti tu, come me, che noi ci apparteniamo
l’un l’altro?
</p>

<p>
<span class="smcap">Ellida.</span> Per la promessa?
</p>

<p>
<span class="smcap">Str.</span> Le promesse non impegnano nessuno, nè
gli uomini, nè le donne. Se io ti desidero così
tenacemente si è perchè non posso fare altrimenti.
</p>

<p>
<span class="pagenum" id="Page_93">[93]</span>
</p>

<p>
<span class="smcap">Ellida.</span> (<i>con voce dolce e tremante</i>) Perchè non
siete venuto prima?
</p>

<p>
<span class="smcap">Wan.</span> Ellida!
</p>

<p>
<span class="smcap">Ellida.</span> (<i>con slancio</i>) Ah! ciò che tenta, ciò che attrae,
ciò che trascina verso l’ignoto! Eccola, la
potenza del mare!
</p>

<p>
(<i>Lo straniero scavalca la porta del giardino</i>).
</p>

<p>
<span class="smcap">Ellida.</span> (<i>retrocedendo dietro Wangel</i>) Che cosa
è? Che volete?
</p>

<p>
<span class="smcap">Str.</span> Ellida, lo vedo, lo sento come se tu stessa lo
dicessi: malgrado tutto tu finirai per sceglier
me.
</p>

<p>
<span class="smcap">Wan.</span> (<i>andando verso lo straniero</i>) Mia moglie
non ha nessuna scelta da fare. Io qui sono, non
solo l’uomo che lei volle liberamente, ma anche
il suo difensore: sì, il suo difensore! Sa lei a
che cosa si espone se non se ne va subito di
qui, e per sempre!
</p>

<p>
<span class="smcap">Ellida.</span> Wangel! Wangel! No, non lo fare!
</p>

<p>
<span class="smcap">Str.</span> Che vuol fare?
</p>

<p>
<span class="smcap">Wan.</span> Lo farò arrestare come un assassino, prima
che possa tornare a bordo. Come l’autore dell’assassinio
di Skjoldvik.
</p>

<p>
<span class="smcap">Ellida.</span> Wangel!
</p>

<p>
<span class="smcap">Str.</span> Me l’aspettavo, e per questo (<i>estrae una rivoltella</i>)
mi sono premunito.
</p>

<p>
<span class="smcap">Ellida.</span> (<i>gettandosi innanzi a Wangel</i>) No! non
l’ucciderete! Uccidete me piuttosto.
</p>

<p>
<span class="smcap">Str.</span> Nè te, nè lui: sta pur tranquilla! Deve servire
a me soltanto, per vivere e morire da uomo
libero.
</p>

<p>
<span class="smcap">Ellida.</span> (<i>sempre più esaltata</i>). Wangel, lascia che
ti parli innanzi a lui: tu vuoi e puoi trattenermi
qui, perchè hai la forza. Ma la mia anima,
i miei pensieri, le mie inclinazioni, i miei desideri,
non potrai mai incatenarli. Essi cercheranno
e seguiranno questo mistero, quest’ignoto
pel quale io mi sento portata, e nel quale tu
mi proibisci d’entrare.
</p>

<p>
<span class="smcap">Wan.</span> (<i>con un dolore rassegnato</i>) Comprendo, Ellida,
<span class="pagenum" id="Page_94">[94]</span>
che tu mi sfuggi: il desiderio dell’infinito,
dell’ideale irrealizzabile finiranno per gettare
la tua anima nelle profonde tenebre della
notte!
</p>

<p>
<span class="smcap">Ellida.</span> Sì, sento sopra me il rumore prodotto
dall’agitarsi di grandi ali nere!
</p>

<p>
<span class="smcap">Wan.</span> Non voglio portarti fino a tal punto: ecco
perchè sciolgo il contratto. Ora scegli il
tuo cammino! Sei libera! completamente libera!
</p>

<p>
<span class="smcap">Ellida.</span> (<i>guardandolo per alcuni istanti con profondo
stupore</i>) È vero? Sono sincere le tue parole?
Tu consenti?
</p>

<p>
<span class="smcap">Wan.</span> Sì, col cuore lacerato, vi consento.
</p>

<p>
<span class="smcap">Ellida.</span> Hai la forza di acconsentire?
</p>

<p>
<span class="smcap">Wan.</span> Appunto perchè ti amo molto.
</p>

<p>
<span class="smcap">Ellida.</span> (<i>a bassa voce tremante</i>) Avevo dunque
un posto così grande nel tuo cuore?
</p>

<p>
<span class="smcap">Wan.</span> Non abbiamo vissuto assieme per tanti
anni?
</p>

<p>
<span class="smcap">Ellida.</span> (<i>giungendo le mani</i>) Ed io che non avevo
mai compreso quest’uomo!
</p>

<p>
<span class="smcap">Wan.</span> I tuoi pensieri si drizzavano altrove! Da
questo momento tu sei del tutto libera dai legami
che ti avvincevano a me ed ai miei. Da
questo momento puoi ritrovare il vero cammino
della tua vita e seguirlo. Puoi scegliere liberamente,
Ellida: tu ne sei responsabile.
</p>

<p>
<span class="smcap">Ellida</span> (<i>portandosi le mani al capo e fissando
Wangel</i>) Libera! responsabile! Qual cambiamento!
(<i>si ode la campana della nave</i>).
</p>

<p>
<span class="smcap">Str.</span> Senti, Ellida.... è l’ultimo avviso! Vieni?
</p>

<p>
<span class="smcap">Ellida.</span> (<i>si volge verso lo straniero, lo guarda a
lungo, poi dice a voce alta</i>) No, io non vi seguirò
più dopo quanto è avvenuto ora!
</p>

<p>
<span class="smcap">Str.</span> Non vuoi seguirmi?
</p>

<p>
<span class="smcap">Ellida.</span> (<i>avvicinandosi a Wangel</i>) Non ti lascierò
più ora che ho sentito le tue parole di testè.
</p>

<p>
<span class="smcap">Wan.</span> Ellida! Ellida!
</p>

<p>
<span class="smcap">Str.</span> Allora è finita?
</p>

<p>
<span class="pagenum" id="Page_95">[95]</span>
</p>

<p>
<span class="smcap">Ellida.</span> Sì, e per sempre!
</p>

<p>
<span class="smcap">Str.</span> Capisco che qui vi è qualche cosa di più
forte della mia volontà!
</p>

<p>
<span class="smcap">Ellida.</span> La vostra volontà non ha più potere su
me; per me, ora, siete un morto risorto dal mare
e che vi ritorna. Ma non vi temo più, voi più
non mi attraete.
</p>

<p>
<span class="smcap">Str.</span> Addio, signora. (<i>scavalca la siepe</i>) Ormai
non sarete più nella mia vita che un ricordo: il
ricordo di un naufragio! (<i>esce da sinistra</i>).
</p>

<h3>SCENA IX.
<span class="smaller"><span class="smcap">Wangel</span> <i>e</i> <span class="smcap">Ellida.</span></span></h3>

<p>
<span class="smcap">Wan.</span> (<i>guardando Ellida per qualche istante</i>)
Ellida, la tua anima è come il mare: ha dei
flussi e dei riflussi! Perchè questo cambiamento
in te?
</p>

<p>
<span class="smcap">Ellida.</span> Non comprendi che tale cambiamento
doveva inevitabilmente avvenire, una volta che
tu mi avevi dato la libertà di agire?
</p>

<p>
<span class="smcap">Wan.</span> E quell’ideale, quel misterioso ignoto che
ti attraeva?
</p>

<p>
<span class="smcap">Ellida.</span> Ora non mi attrae più. Ho potuto contemplarlo,
ho avuto la libertà di scrutarlo, ecco
perchè vi ho rinunciato.
</p>

<p>
<span class="smcap">Wan.</span> Comincio a comprenderti. I tuoi pensieri,
i tuoi sentimenti, sono altrettanti enigmi ed
allegorie: ciò che ti attraeva verso il mare, verso
quello straniero, era un bisogno di libertà,
che si è svegliato ed ingigantito in te, e nulla
più.
</p>

<p>
<span class="smcap">Ellida.</span> Non lo so. Ma tu sei stato un buon medico:
hai trovato ed osato fare uso del vero mezzo,
il solo che poteva salvarmi.
</p>

<p>
<span class="pagenum" id="Page_96">[96]</span>
</p>

<p>
<span class="smcap">Wan.</span> Noi medici, nei grandi pericoli, giuochiamo
tutto. Ed ora sarai mia, non è vero, Ellida?
</p>

<p>
<span class="smcap">Ellida.</span> Sì, mio caro, mio fedele Wangel, ora
sarò tua.
</p>

<p>
<span class="smcap">Wan.</span> Ellida, noi vivremo ora l’uno per l’altro....
</p>

<p>
<span class="smcap">Ellida.</span> Dividendo i nostri comuni ricordi.
</p>

<p>
<span class="smcap">Wan.</span> Sì.
</p>

<p>
<span class="smcap">Ellida.</span> E il nostro amore per le nostre figlie.
</p>

<p>
<span class="smcap">Wan.</span> Tu le chiami le nostre figlie!
</p>

<p>
<span class="smcap">Ellida.</span> Sì: quelle ragazze di cui non posseggo
ancora il cuore ma che saprò guadagnarmelo.
</p>

<p>
<span class="smcap">Wan.</span> Le nostre figlie! (<i>la bacia</i>) Oh! grazie!
</p>

<h3>SCENA X.
<span class="smaller"><span class="smcap">Detti, Hilda, Ballested, Lyngstrand, Arnholm</span>
<i>e</i> <span class="smcap">Violetta.</span></span></h3>

<p>
(<i>Entrano nel giardino. Contemporaneamente il
sentiero esterno si popola di giovani della città</i>).
</p>

<p>
<span class="smcap">Hilda.</span> (<i>piano a Lyngstrand</i>) Guardi babbo e mamma
non sembrano due fidanzati?
</p>

<p>
<span class="smcap">Ball.</span> (<i>che l’ha intesa</i>) È la stagione estiva, signorina.
</p>

<p>
<span class="smcap">Arn.</span> (<i>guardando Wangel ed Ellida</i>) Ecco la nave
inglese che parte.
</p>

<p>
<span class="smcap">Viol.</span> (<i>avvicinandosi alla siepe</i>) Di qui la si vede
meglio.
</p>

<p>
<span class="smcap">Lyng.</span> È l’ultimo suo viaggio per quest’anno.
</p>

<p>
<span class="smcap">Ball.</span> Presto ogni fiordo sarò rinchiuso, come dice
il poeta. È triste, non è vero, signora Wangel!
Ed ora noi la perdiamo per qualche tempo:
ho inteso dire che domani parte per Skjoldvik.
</p>

<p>
<span class="smcap">Wan.</span> No, quel viaggio è andato in fumo. Abbiamo
cambiato d’avviso questa notte.
</p>

<p>
<span class="pagenum" id="Page_97">[97]</span>
</p>

<p>
<span class="smcap">Arn.</span> Oh! davvero?
</p>

<p>
<span class="smcap">Viol.</span> Babbo, è dunque vero?
</p>

<p>
<span class="smcap">Hilda.</span> (<i>a Ellida</i>) Resterai con noi?
</p>

<p>
<span class="smcap">Ellida.</span> Sì, mia cara Hilda, se tu lo vuoi.
</p>

<p>
<span class="smcap">Hilda.</span> (<i>lottando fra le lagrime ed una grande tenerezza</i>)
Come, se io lo voglio?...
</p>

<p>
<span class="smcap">Ellida.</span> (<i>con un sorriso</i>) Non si ricorda, signor
Arnholm, ciò che dicevamo ieri? Quando si è
vissuto per un po’ in terra ferma, più non si
ritrova la strada del mare, non si ritorna più
alla vita marina.
</p>

<p>
<span class="smcap">Ball.</span> Appunto come la sirena del mio quadro!
</p>

<p>
<span class="smcap">Ellida.</span> Press’a poco.
</p>

<p>
<span class="smcap">Ball.</span> Con questa differenza, che la mia Sirena
ne muore, mentre che noi, al contrario, possiamo
far l’abitudine: possiamo accla.... accli...
acclimatarci. Sì, sì, le assicuro, signora Wangel,
che ci acclimatizziamo.
</p>

<p>
<span class="smcap">Ellida.</span> Sì, Ballested; è necessaria però la coscienza
di essere liberi.
</p>

<p>
<span class="smcap">Wan.</span> E responsabili, mia cara Ellida!
</p>

<p>
<span class="smcap">Ellida.</span> (<i>prendendogli una mano</i>) E responsabili.
Hai ragione.
</p>

<p>
<i>La grande nave parte. Tutti si dirigono verso il
fondo della scena per vederla. Si ode la musica
che si avvicina.</i>
</p>

<p class="pad2 center large">
FINE.
</p>

<hr class="silver">

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p>
Copertina creata dal trascrittore e posta nel pubblico dominio.
</p>
</div>

<div style='text-align:center'>*** END OF THE PROJECT GUTENBERG EBOOK 74825 ***</div>
</body>
</html>

